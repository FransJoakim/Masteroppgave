
## 2.3. Metode

Metode:
I over to fulgt utviklinger innen internett-teknologi assosieres med offentligheter tilknyttet
skolen og utdanning. Jeg har gjort gjort deltagende observasjon i et flerlokalitets etnografisk
studie av infrastruktur. Slik som mange i ANT bevegelsen er jeg inspirert av etnometodologi,
der jeg har sett på hvordan digital læringsidentitet stabiliseres i relasjon til teknologi og
praksis. Likevel har jeg også fulgt infrastruktureringen av nettverket denne aktøren er del av
på tvers av skala og sett på hvordan den digitaliserende skolen produseres som et grenseobjekt
eller lokasjon/skala (innenfor grenser) (Bowker & Star, 1999; Ribes, 2014).

Iløpet av perioden har jeg deltatt i arbeidet som vikarlærer på en ungdomsskole, hovedsakelig
i en periode på to uker spredt over et par måneder, samt en oppfølging i senere tid. I tillegg til
å delta og observere i klasserommet var jeg med på flere forskjellige møter og seminarer, jeg
intervjuet lærere, administrasjon og IKT avdelingen i kommunen, og jeg fikk hjelp til å
kartlegge systemene og bruken av digitale verktøy. Jeg har deltatt (fysisk og virtuelt) på et
ukjent antall forelesninger, seminarer og konferanser, på tvers av sektorer og forskningsfelt.
Som et utfall av dette fikk jeg mulighet til å delta og skrive om mine erfaringer som
studentrepresentant hos Uninett/Unit, der jeg først deltok i et møte også fikk sponset min
deltagelse på Uninett konferansen 2017 i Trondheim. I denne prosessen ble jeg også invitert
til å delta i Læringskomiteen hos Standard Norge, der jeg var i ni møter med representanter
fra hele utdanningsektoren (myndigheter, forlag, forskningsgrupper, osv) var med på å
diskutre verdien av å ta i bruk forskjellige internasjonale standarder.
