
# 2. En situert metodologi

## En ontologisk vending

I artikkelen Remembering the technological unconscious by foregrounding knowledges of
position konkluderer Nigel Thrift (2004) med at den akselrerende fremveksten av nye adresse
teknologier assosiert med det digitale også kan være en måte å forklare en ontologisk vending
i sosial teori. Michel Callon og Fabian Muniesa (2003, s. 26–28) har videre også beskrevet
hvordan denne utviklingen inngår i prolifersjonen av markesformer. Ved å sette
konstruksjonen av en digital læringsidentitet i norsk utdanning i sammenheng med to av de
andre konseptene Callon og Muniesa tar utgangspunkt i da de forklarer ’økonomiske
markeder som kalkulerende kollektive verktøy’, objektifisering og singularisering kobles
økonomiserings begrepet til det digitale på en ny måte. Ved å studere objektifiseringen av
utdanningsteknologi ser jeg hvordan assosiasjoner mellom former for praksiser og ekspertise-områder assosieres med disse nye (eller transformerte) objektene. Og ut ifra ideen om den
enkelte læringsteknologiens singularisering ser jeg hvordan brukere posisjoneres i de nye
formene for flytende rom i utdanningen assosiert med mobile digitale verktøy, og måten dette
tilknyttes subjektet og det Foucault (1977, s. 184–185) eksamineringen (av læring).

Både Callon (1998) sine forklaringer av den økonomiske ideen of ’overflod’ som noe som
ikke (kan) regnes med innenfor markedets rammer og John Law og Ingunn Moser (1999;
2006) sine forklaringer av flytende rom har også vært betydningsfulle for post-humane studier
av moralsk teknologi, verdisetting og ’de andre’ i Foucauldiansk og feministisk tradisjon. Det
som gjør dette studiet spesielt spennende er å overføre den teoretiske-metodiske tilnærmingen
Kristin Asdal og Tone Druglitrø (2011; 2012; 2016) har hatt til dyrestudier og ‘naturens
politikk’ til utdanningen. Sett i denne sammenheng er det svært interessant å studere moralen
knyttet til ideen om at lærere har blitt teknikkere som kun gjennomfører mål satt av
politikkere. Mine observasjoner av lærernes praksis belyser blant annet spenningen mellom
det moralske ansvaret for at barnet gjør det bra på skolen og at læring vurderes mest mulig
rettferdig. Innbakt i dette er også spørsmål om en youtube-video representerer god kunnskap
på samme måte som en lærebok eller en tekst. Ved å stille spørsmål til verdien det å lære
oppstår sånn sett også spørsmål om hva som teller som ’ekte’ og ’sant’.

Slik som Richard Edwards (2015) på en god måte har problematisert har jeg tatt et kritisk
(empirisk) blikk på måten åpenhet i en slik (teknologisk) forstand fremstår som en
uransakelig endrende kraft. En kraft som spiller en sentral rolle i utdanningens historiske
fremskrit, der stadig flere barrierer overkommes, enten det er snakk om tid og rom, eller
kognitive og praktiske hindringer. Dette er et samtidig et spørsmål om måten internettets og
programvarens ’åpenhet’ verdisettes og reguleres: Det Christopher Kelty (2008) beskriver
som den kulturelle betydningen av de ’rekursive offentlighetene’ assosiert med propretæriere
former for digital infrastruktur og det Wood og Graham (2006) kaller for «permeable
boundaries in the software-sorted society». Infrastruktens effekter på slikt som sosial og
fysisk mobilitet (Star, 1999)
