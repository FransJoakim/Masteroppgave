## Dybdelæring som sak

Mye er sagt om måten læreplanreformer gjøres, men i denne oppgaven håper jeg å vise at bruken av verktøy fra vitenskap- og teknologistudier, eller STS som dette feltet som regel kalles for, kan skape nye perspektiv rundt rollen objekter spiller i utviklingen av saker som former en fremtidig læreplanreform. Bruken av digitale plattformer i skolen har vært utbredt siden starten av 2000-tallet, likevel er det svært få som har stilt spørsmål ved hva slags rolle disse samhandlingsflatene spiller. Litteratur om skolen handler som regel om læring, pedagogikk, skolereform, e.l. Alternativt gjøres det også forskning som foregår på 'system-nivå', slik som rettslige, institusjonelle og historiske studier av forskjellige aspekter ved styringen av skolen eller utviklingen av lærerprofesjonen. I en helt annen ende igjen finner man littatur om utdanningsteknologi som ofte ikke har noe direkte med skolen å gjøre som sådann. Slik Nortje Marres [-@marresIssuesDeserveMore2007] har beskrevet fortjener likevel 'saken' og selve måten saker utvikler seg i assosiasjonen med grupper og ting mer annerkjennelse.

Ved å ta utgangspunkt i en av sentrale sakene i skolen i årene mellom 2016 og 2019, nemlig dybdelæring og mangelen på det, og å følge det på tvers av kontekster har jeg observert hvordan forskjellige grupper og forskjellige ting assosieres med saken ettersom den utvikler seg og samtidig utvikler den videre. Siden jeg har gjort et flerlokalitetsstudie har mitt fokus ikke vært på sakens utvikling over tid så mye som måten usikkerhet og kontrovers kom til syne og hvordan historier om den forrige læreplanreformen var fortalt på nye måter. Samtidig kunne jeg heller ikke skille meg fra mine egne assosiasjoner med begrepet og som en deltagende etnograf var dette førende for hvordan jeg greide å forstå hvordan saken var uttrykket ulikt på tvers av forskjellige kontekster, men samtidig bevare noen av de samme assosiasjonene.

Måten denne dybdelæringsbegrepet knyttet til målstyringsregime ved å assosiere spørsmålet om hva det betydde å lære med måten læringen var organisert var et gjennomgående aspekt ved diskusjonen. Begge disse tingene var tilknyttet bruken av digitale plattformer.



### Objektiviseringen av skolens tjenester: Kalkulert møte

Økonomiserings begrepet var utviklet av Fabian Muniesa, Yuval Millo og Michel Callon @muniesa2007introduction i deres arbeid med spørsmålet om hvordan å empirisk studere markeder fra et STS perspektiv.

Dette synliggjør hvordan skapelsen av økonomisk verdi er en aktiv prosess som innvolverer flere enn bare de to partene i en transaksjon. Callon og Muniesa beskriver markeder som kollektive verktøy som gjør det mulig å skape kompromiss, ikke bare knyttet til karakteren av produktene som produseres og distribueres men også verdien som gies til dem. Denne måten å forstå verdisetting på henter de her ifra John Deweys (1859-1952) pragmatiske filosofi som var viktig i brytningen vekk fra en dualistisk fremstilling av verdi som idealistisk og objektivt. Slik Muniessa [-@muniesa2011flank, s. 24] beskriver er dette en dualistisk fremstilling som fortsetter å ha stor innflytelse den dag i dag: et skille mellom en sosiologisk forståelse av verdi-*er* som som noe som stammer fra måten betrakter noe (enten dette er forstått som en sosial konstruksjon, en projeksjon, eller en konvensjon (m.m.)) og en annen form for verdi som noe har på grunnlag av dens egen karakter (pris, hvordan det er laget, og hva den er verdi forhold til en form for 'objektiv' standard).

Ved å ta utgangspunkt i verdisettingspraksis som en aktiv prosess påpeker Callon og Muniesa (2005, s. 3-7) at å snakke om markeder generelt, eller som en abstrakt referanse, sier ingenting om hvordan et produkt kvalifieres eller gjøres sammenlignbart og/eller forskjellig. Det samme gjelder verktøyene som agenter bruker når de kalkulerer deres valg og gjør bestemmelser. Veldig lite informasjon gies også om organisasjonen av møtet mellom disse agentene og prissetting prosedyrer. I deres forsøk på å finne svar på disse spørsmålene skaper de to en svært bred definisjon av kalkulasjon der de unngår å skape et skille mellom ideen om bedømmelse og kalkulasjon, og også skiller mellom mennesker, computere og andre mulige kalkulerende agenter. Denne tilnærmingen bygger på sentrale konsepter innen STS og aktør-nettverk teori (ANT), som hadde stor innflytelse på feltet da det ble formet på slutten av 1980-tallet. Denne sammenhengen hjelper oss også å forstå tilknyttingen mellom denne forståelsen av verdisetting og det bredere fokuset på 'teknovitenskap', eller forholdet mellom teknologi og vitenskap i samfunnet, og måten det er med på å gjøre noe økonomisk.

Callon og Muniesas (ibid) forståelse var en stegvis prosess som vektlegger bevegelsen av materialiteter, hvilke var inspirert av Bruno Latours @latourScienceActionHow1987 bruk av ideen om 'sentre for kalkulasjon'. Et eksempel på dette var utviklingen av vitenskapen i Hellas og de greske rikenes utbyggelse av biblioteker slik som i Alexandria for å samle opp kunnskap om 'orienten' og med den intensjon om å installere synkretisk Hellenisme på tvers av dette verdens-imperiet. På samme måte var også en sentral del av utvidelsen av Europeisk global innflytelse og kontroll knyttet til sentre for vitenskapelig men også økonomiske sentre m.m. [@jonsCentreCalculation2011, s. 11-12]. Slike sentre for kalkulasjon er ikke bare noe en finner på makro-skalaer men også som i like stor grad er en del av våres alles liv ettersom posisjonerer oss selv som, og i forhold til, sirkulasjonen av informasjon og kunnskap.

Innen skolen var handlingsrommet assosiert med læringsplattformene også tilknyttet slik sirkulasjonen av materiell mellom læreren og elevene, men der hvor digitale verktøy også hadde stor effekt på måten forskjellig former for materiell var tilknyttet læring og dets mål og måling. I følge Callon og Muniesa (2005, s. 6-7) besto en kalkulasjon av tre steg: (1) For å kunne kalkuleres måtte entiteten som skulle betraktes først avkuttes. Et begrenset antall beveges, arrangeres og ordnes i et enkelt rom (2) hvor enitetene kan manipuleres og sammenlignes (et regneark, et handlekurv på supermarkedet, en faktura, computer minne, en fabrikk, osv.) i følge et enkelt prinsipp. (3) Et resultat må så trekkes ut og en ny entitet må bli produsert (en sum, en liste, en evaluering) som stemmer nøyaktig over ens med manipulasjonen som tok effekt i det kalkulerende rommet og derfor knytter sammen entitetene tatt inn i beregning. Den resulterende entiteten må derved kunne beveges ut av dette rommet og sirkulere andre steder på en akseptert måte.

Denne lange og litt rare definisjonen har en rekke fordeler. Blant annet kan det hjelp til å forstå hvordan et produkt slik som en sky-tjeneste var gjort kalkulerbart? Callon og Muniesa forklarer dette ut ifra to konsepter: Objektivisering og singularisering. Objektiviseringen av et produkt handlet om hvordan noe ble til et objekt slik at det kunne kalkuleres. Dette var en aktiv prosess i skolen.


I boken *The theory of monopolistic competition: A reorientation of the theory of value* utviklet Chamberlin [-@chamberlinTheoryMonopolisticCompetition1946] en kritikk av ideen om det dualistiske skillet mellom monopol og marked. I boken utviklet han ideen om singularisering. Noe Callon og Muniesa (2005, s. 11) beskriver som hvordan en ting var transformert til et gode eller et produkt som økonomiske agenter kunne vi verdi. Slik de to forklarer var produktet selv en økonomisk variabel som tillot en 'singulær' justering mellom hva konsumeren (eller en kategori av konsumere) ønsker og hva selleren tilbyr.

- Singularisering: å gi elever eierskap over elevene endrer det kalkulerte møtet i læringssituasjonen.

- Læreren sidestilles med skolen ovenfor eleven: En mer objektiv lærer beskuer en elev i verden.


Informasjonsflomen innen kunnskapssamfunnets ble knyttet til en økonomi som flommer over av informasjon og hvor offentlige institusjoner må arbeide med å demme opp og å temme disse flommene.

I likhet med Niels Christie ser jeg på hvordan barndommen ble institusjonalisert ettersom arbeid for barn forsvant og samtidig ble sanksjonert og etterhvert ulovelig i takt med skolens og den sentraliserte økonomiens utvidelse. Jeg følger Foucault ved å se på desentralisering og utvider denne analysen ved å se på skolens rolle i etableringen av det distribuerte rommet der informasjon beveger seg.




### Immobilt rom

- Fragmentert tid.

- struktureringen av rom-tid

- Hvordan endres verdisettingen av elevens bevisthet seg?
