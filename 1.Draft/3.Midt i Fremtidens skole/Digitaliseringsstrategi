
Regjeringens digitaliseringsstrategi i grunnskolen (s.19) sa at:

«Når skolen skal velge digitale læremidler er det... behov for også å vurdere hvordan læremiddelet utnytter det digitale mediets muligheter på ulike måter. Nye teknologier og bruk av store datamengder åpner for nye muligheter for adaptive læremidler og læringsanalyse, men krever også økt oppmerksomhet om kvalitet, etikk, personvern og informasjonssikkerhet. For lærere vil det være særlig utfordrende å vurdere hvilke forhåndsdefinerte valg som gjøres i et adaptivt læremiddel, for eksempel hva som måles, hvilket elev- og læringssyn som legges til grunn og hva slags oppgaver og lærestoff som blir tilgjengelig for hvilke elever.»

Offentligheten som er tilknyttet denne typen læremidler sies altså å ha et behov for en form for objektivitet som det virker vanskelig å oppnå innen for skolens tradisjonelle rammer. Det er denne typen behov/kontrovers som Ludvigsen-utvalgets NOU griper inn i.


Denne moderate holdningen til statsråden den rasjonelle prosessen reflekteres i regjeringens egen Digitaliseringsstrategi for grunnopplæringen 2017-2021 (Fremtid, fornyelse, og digitalisering). Dette dokumentet er på under 30 sider, i motsetning til de 230 sidene Ludvigsen-utvalgets to NOU. Digitaliseringsstrategien bygger på et utdrag fra Digital agenda for Norge (et dokument på 210 sider) der ’IKT i grunnopplæring og lærerutdanning’ faller under kapitelet om ’Avansert IKT-kompetanse og -forskning som grunnlag for kunnskapsøkonomien’ under delen om ’IKT-politikk for verdiskaping og deltakelse for alle’.

Videre hadde den fem  at hovedprioriteringer for digitaliseringspolitikken:

«For grunnopplæringen vil Brukeren i sentrum bety at det skal være elevene og deres kompetansebehov, som er det sentrale utgangspunktet for planleggingen og gjennomføringen av digitaliseringen i skolesektoren. Digital agenda legger vekt på Styrket digital kompetanse og deltakelse, og det betyr at vi må øke innsatsen for digital kompetanse hos både elever, lærere, andre ansatte i opplæringssektoren og i lærerutdanningene. Målet om Effektiv digitalisering av offentlig sektor påvirker hvordan vi prioriterer statlig og kommunal/regional IKT-infrastruktur og systemer for opplæringen. Godt personvern og god informasjonssikkerhet har konsekvenser for både innholdet i læreplanene og for forvaltningen av elevenes og lærernes personopplysninger. At IKT er en vesentlig innsatsfaktor for innovasjon og produktivitet er en av de sentrale begrunnelsene for at opplæringen må se framtidens utfordringer, fornyelsen av opplæringen og digitaliseringen i sammenheng.»

Denne kjeden av assosiasjoner, som strekker seg fra ’brukeren i sentrum’ og til ’IKT som innsatsfaktor for innovasjon og produktivitet’, knytter sammen en rekke problemstillinger jeg vil diskutere videre i oppgaven. Jeg vil argumentere for at det ikke er tilfeldig at det starter med brukeren sine behov og ender med innovasjon, siden det nettopp er usikkerhet tilknyttet denne sammenhengen. Denne strategien omhandler digitalisering som separat fra læring. ’Brukeren’ av utdanningstjenester er den samme som brukeren i det digitale brukergrensesnittet.
