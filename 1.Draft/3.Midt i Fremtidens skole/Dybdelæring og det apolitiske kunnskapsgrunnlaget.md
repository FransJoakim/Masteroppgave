
## Dybdelæring og det apolitiske kunnskapsgrunnlaget i skolen

Når jeg kom til ungdomsskolen jeg kaller for «Mellomstad» senhøsten 2016 var en reaksjon mot KL06 fått stor oppmerksomhet. I 2014 og 2015 kom det to norske offentlige utredninger (NOU) fra det som var kjent som Ludvigsen-utvalget. Ludvigsen-utvalget hadde vektlagt viktigheten «dybdelæring». Et begrep de selv beskrev ved å sette det i kontrast med det kalte for «overflatelæring». Dette handlet helt enkelt om at elevene skulle forstå hvorfor de lærte det de lærte: verdien av læring. Norske elever i alt for stor grad ’lærer et mattestykke i håp om at de vil kunne gjenta det i en eksamen, uten å forstå hvorfor det ser ut som det gjør eller hva det brukes til’ (Ludvigsen, 2015). Samtidig som dette var en kritikk av en pedagogisk stil ble dette likevel også knytt til læreplanarbeidet og de mange kompetansemålene i KL06.



Det romlige dybde-elementet som her ble den sentrale forutsetningen for ’god’ læring var en reaksjon mot den store mengden med mål som for mange hadde definert LK06. Dette romlige aspektet, slik jeg håper å vise, var globalt på den måten at det grep inn i de detaljbestemte atferdsmålene som karakteriserte kompetansebasert utdanning i 1970-årene og resultatbasert utdanning i 1990-årene. Hun knytter denne form for kompetansebasert utdanning til behaviorisme og til byråkratisering av utdanning (Linda Darling-Hammond, 1997, sitert i Dale, Engelsen, & Karseth, 2011, s.15).



I rapporten var problematiseringen av en manglende ’dybde’ i opplæringen i norsk skole en sammenknytting av resultater fra en rekke nasjonale og transnasjonale test-regimer, reformarbeidet knyttet til KL06 og en rekke studier rundt nødvendige ferdigheter i fremtidens arbeidsmarked og samfunn mer generelt. Som en undervisningsinspektør på Mellomstad fortalte meg mens vi satt på lærerværelset første dagen på skolen var det ’helt ufattelig hvor mye tid som var brukt på å utarbeide mål på skolen i arbeidet Kunnskapsløftet-reformen’. Slik hun også fortalte sto sto dette i skarp kontrast med måten 97 reformen ble gjort, da det var konkretisert hva elevene måtte kunne ned til boka. I en NOU prosess ble det laget en tynn bok som var sagt å inneholde det som var absolutt nødvendig å vite. Hun mente at dette var absolutt det beste for de svakeste elevene, fordi lærerne med letthet kunne legge til materiale for de sterkeste elevene. Slik som mange andre mente inspektøren også at de mange målene i skolen i dag gikk hardest ut over de svake elevene fordi det var de som ikke mestret å holde følge med den raske fremgangen og vekslingen mellom tema.

Språket i rapportene hadde fått et godt fotfeste. Dybdelæring sto på enkelt vis i kontrast med det som ble kalt for overflate-læring, som var en form for læring hvor elever for eksempel lærte en formel utenat i matematikken uten en ’dypere’ forståelse for hvordan formelen egentlig fungerte eller hvorfor det var verdifullt å lære den. Ludvigsen (2015) har vært tydelig på at skolen behøver et solid kunnskapsgrunnlag i utviklingsarbeidet og har kontrastert det «apolitiske kunnskapsgrunnlaget» som var utgangspunkt for NOU arbeidet med «den politiske slagmarken som var skolen da jeg var i skolen på 1980-tallet.» I Elevenes læring i fremtidens skole (2014, s. 32) viser utvalget til «sentrale forskningsfunn knyttet til hvordan elever lærer, og hva som kjennetegner undervisning som fremmer læring. Funnene er hentet fra flere omfattende forskningsoppsummeringer og har sterk støtte på tvers av undersøkelser.»

Læring var definert som: «en aktivitet der en person tilegner seg ny eller endrer og forsterker eksisterende kunnskap, atferd, ferdigheter, verdier eller preferanser og kan involvere og kombinere ulike typer informasjon.» Det var også beskrevet hvordan:

«Mye av forskningen på læring har handlet om kognitiv læring, det vil si hvordan en person tilegner seg kunnskaper og ferdigheter og bruker egen tenkning i ulike sammenhenger. De siste 20 årene har forskningen også inkludert sosiale og kulturelle forhold og gitt økt kunnskap om hvordan læring ikke bare involverer tankeprosesser/kognitive prosesser, men også personers følelser, motivasjon, sosiale ferdigheter og relasjoner. Læring skjer ved at tenkning, følelser og motivasjon utvikles gjennom et samspill. Nyere forskning gir støtte til at sosiale og emosjonelle kompetanser har betydning for hvordan elevene lykkes videre i livet.»

Dette kobler rapporten også med det den kaller for «Kompetanser for det 21. århundre», der utviklingstrekk slik som i Kunnskapssamfunnet verdisetter læring som et gode i seg selv:

«I kunnskapssamfunnet er menneskene selv den viktigste innsatsfaktoren i arbeidslivet. Investering i menneskers kunnskap og kompetanse er grunnlaget for fremtidig velferd og verdiskaping, og av stor betydning for enkeltmenneskers mulighet til å realisere seg selv. Kunnskapssamfunnet krever at denne ressursen vedlikeholdes og utvikles. Det skjer først og fremst ved tilegnelse og bruk av ny kunnskap og kompetanse gjennom hele livsløpet.»

«Kompleksiteten i samfunnet og i oppgaver og utfordringer elevene vil møte, gjør at elevene må lære å ta kunnskaper og ferdigheter i bruk på ulike måter. Fordi kunnskap fornyes kontinuerlig, må elevene kunne videreutvikle det de lærer i fagene senere i livet. Å lære fagenes vitenskapelige metoder, tenkemåter, begreper og prinsipper kan gi elevene kompetanse som er relevant over tid, og redskaper til å forstå hvordan fagkunnskap endrer seg. Digitale kommunikasjonsverktøy og annen teknologi vil inngå i svært mange situasjoner, og elevene har behov for å utvikle digital kompetanse som en del av den faglige kompetansen.» (Ludvigsen mfl., 2015, s. 21)
