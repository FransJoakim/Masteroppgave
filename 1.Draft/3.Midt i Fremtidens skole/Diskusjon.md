
## Oppsummering og diskusjon

I dette kapitellet har jeg beskrevet mitt møte med Fagfornyelsen og hvordan denne var gjort som en 'åpen' demokratisk prosess assosiert med et kunnskapsgrunnlag, og et internasjonalt konsensus blant forskere, om læring i fremtidens skole. Verdien av å lære på en 'dyp' måte ble knyttet til en fremtid karakterisert av kontinuerlig og rask forandring og ikke-rutinemessig arbeid; altså evnen til å overføre læring mellom kontekster og en forståelse for de 'dypere', underliggende 'mønstrene' i fagene som gjorde det mulig å bygge en nødvendig kompetanse for å håndtere kompleksiteten i morgendagens (digitale) samfunn. 
