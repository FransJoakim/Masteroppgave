
## Digitalt innhold og multimodalitet
Ludvigsen sier at det viktigste ikke er digitale maskiner men digitalt innhold. Dette tilknytter han ’multimodality’ begrepet, som er et begrep som beskriver hvordan beskjeder forflytter seg på tvers av media. Disse ’dypere’ mønstrene som utspiller seg på tvers av medier var viktig for å kunne samle og sette sammen informasjon, slik som arbeidet i mange moderne jobber. Dette var relatert til det å kunne håndtere kaos og ukjente oppgaver (kognitive eller semantiske). Håndteringen av kaos og ukjente omstendigheter knyttet seg til det å ha ’real world experiences’. Eksternaliserinen tilbyr en annen form for objektivitet som også er produktivt i skapelsen av læringstandarder som griper inn i relasjonen mellom lærer og elev og gjenskaper klasserommet som et standardisert rom og en container for ulikheter.

### Det digitale barnet
Under følger et utdrag fra episoden ’Skoleplanleggeren – Framtidens skole’ i samfunnsprogrammet Ekko på NRK P2 (radio), først publisert 26.10.2018. ’Skoleplanleggeren’ var et slags ordspill på jobben til programmets gjest; «arkitekten» bak den kommende læreplanen, Elin Bonde, leder for tverfaglig gruppe i Utdanningsdirektoratet:

[Bonde:] Det er om å gjøre å få det lille barnet til å syntes det er interessant og morsomt å komme inn i klasserommet... For når vi vet at en del elever blir skolelei allerede på femte trinn er det forferdelig trist. Så denne planen vi lager nå skal satse mer på den forskende eleven sånn at eleven blir mye mer aktiv i løpet av skoledagen... Vi lager jo læreplaner som omfatter det vi ønsker at eleven skal lære og måter som vi ønsker at eleven skal utvikle seg. Vi voksne, og jeg kan si nesten alle voksne, er lineære og har lært noe ’herifra og dit’... Du kan tenke deg linjen ’herifra og dit’. Du har lært norsken ’herifra og dit’ osv. Slik er ikke ungdommen i dag, og ikke de små barna heller. De er digitale. De er dynamiske. De hopper fra det ene til det andre uten at det gjør noe. Så når vi kan bli forvirret av at de er ’fragmentariske’, så nei. De er del av den nye tiden. Det er vi som må av-læres visse ting for å komme inn i den nye tiden da.» (Ekko, 2018)

Budskapet om forandring, og ikke minst om behovet for forandring, var sentralt i måten Utdanningsdirektoratets (UDIRs) arbeid med den nye læreplanen og ’nye måter å tenke på’ i skolen var legitimert. Bonde snakket på vegne av barn og unge ut ifra kunnskapen man hadde om ’hvordan menneske fungerer’, bygget på forskning over hele verden og en ’bred enighet rundt hvordan barn burde lære’. Den lineære måten å lære var sagt å bygge på lærerens egne erfaringer fra skolen, så vel som deres repeterende måte å arbeide på. Dette var ikke kunnskap som var sagt å ha verdi for elevene selv, til tross for at både lærere og foreldre kanskje opplevde sin egen skolegang som fin. Dette vil jeg påstå at representerer et ontologisk skifte innen utdanningen og dens ekspertise.

Forvirringen tilknyttet barnas fragmentariske væremåte var forklart ut ifra deres ’digitale’ og ’dynamiske’ opphav, der forskjellen mellom en lineær og en dynamisk væremåten var tilknyttet forskjellige måter å assosiere og bli assosiert, på. At folk, perspektiver, ideer og objekter ikke bare må forståes som kulturelt og sosialt forskjellige, men også som «different-in-being» (Zembylas, 2017, s. 1401) er en beskrivelse av det ontologiske skifte som her var produktiv i skapelsen av et perspektiv fra posisjonen til elevene fremfor tidligere syn på læring forstått mer eksplisitt ut ifra lærerens (singulære) pedagogiske rolle. Sånn sett er bildet av barnas fragmenterte natur produktivt som en måte å håndtere multiplisitet. Nettopp på grunn av usikkerhetene assosiert med fremtiden (teknologi, arbeid, osv.) og konsekvensene av ’vår nye tid’ ble føringer lagt for det man ønsket at eleven skal lære og måten man ønsker at eleven skal utvikle seg.


### Connectivisme

En ny teoretisk teknologi basert på materialisme kan forståes som viktig i forhold til fremveksten av læringsteknologi (Edtech). Deres relasjon med læreplanen virket annerledes enn de forholdene der tidligere humanistiske syn var utviklet.

Kaos teori hadde spilt en sentral rolle i fremveksten av den seneste utviklingen innen distanse-læringsteori; det som var kjent som Connectivisme. Dette fremstår som en annen form for samtidighet.
«Connectivism presents a model of learning that acknowledges the tectonic shifts in society where learning is no longer an internal, individualistic activity. How people work and function is altered when new tools are utilised. The field of education has been slow to recognise both the impact of new learning tools and the environmental changes in what it means to learn. Connectivism provides insight into learning skills and tasks needed for learners to flourish in a digital era.» (Siemens, 2005)
«The pipe is more important than the content within the pipe. Our ability to learn what we need for tomorrow is more important than what we know today. A real challenge for any learning theory is to actuate known knowledge at the point of application. When knowledge, however, is needed, but not known, the ability to plug into sources to meet the requirements becomes a vital skill. As knowledge continues to grow and evolve, access to what is needed is more important than what the learner currently possesses.» (Siemens, 2005)
