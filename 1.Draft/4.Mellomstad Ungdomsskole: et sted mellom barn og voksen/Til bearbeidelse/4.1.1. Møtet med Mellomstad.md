
## 4.2. «Mellomstad»: mellom barn og voksen, og individ og verden

Skolen jeg kaller for «Mellomstad» var en mellomstor ungdomsskole liggende i et tettsted utenfor Oslo. I tillegg til at navnet «Mellomstad» indikerte skolens lokasjon mellom byer og bygd, var dette også derfor et møte mellom forskjellige deler av skolesystemet, samt mellom barndommen og ungdommen som forskjellige faser av livet. Skolene i tettstedet hadde vært der siden den gang det var bygget og var strategisk plassert rett ved hovedfartsåren inn til området, sammen med andre allmenne fasiliteter, slik som en matbutikk, en legevakt, en bensinstasjon og en fotballbane. Området hadde for det meste vært utmark før boligfelter var bygget der på 70- og 80-tallet. Kun noen år tidligere, i 1969, var 'ungdomsskolen' blitt et slags mellomledd blant skolene i alle kommuner i landet, slik at alle ble sikret tilgang til videre utdanning. Det var et nettverk av skoler som knyttet sammen regionen, fylkesregionen, og nasjonale og internasjonale utdanningsinstitusjoner for høyere utdanning. Som diskutert i forrige kapitell var yrkeskolene og gymnasene slått sammen. Dette hadde også til en hvis grad vært et skille mellom by og bygd, som forsvant i dette området.

Når jeg kom til skolen strømmet det barn i 12-16 års alderen ut fra forskjellige skolebusser og biler og inn på skolens område. Det var tydelig at området var sentralt i utbyggelsen og reproduksjonen av dette samfunnet. Med tanke på at barna ikke hadde lov til å forlate skolen frem til slutten på dagen da foreldrene snart ville vende hjem igjen kunne en raskt komme til å konkludere, slik som Nils Christie -@christieHvisSkolenIkke1971 gjorde i sitt klassiske sosiologiske skolestudie *Hvis skolen ikke fantes*, at skolen var et sted barn først og fremst var oppbevart mens deres foreldre deltok i betalt arbeid. Tross alt virket det ikke til å finnes mye annet verdiskapende arbeid for barn og ungdom i dette boligområdet, som i boligområder ellers i Norge. Christie, i likhet med Foucault -@foucaultDisciplinePunishBirth1977 etter han, beskrev hvordan skolen var naturliggjort som noe som var bra for barnet, noe som ville det til en bedre og mer kompetent persjon. På dette grunnlaget sammenlignet han, igjen i likhet med Foucault, å sammenligne skolens funksjon med et det til et fengsel:

*«Se det nå litt fra enkelte elevers synsvinkel, fra slike som ikke har tenkt å gå videre i skolen... med større potens og større generelt aktivitetsnivå enn han eller hun noengang senere vil nå, og med intenst behov for å kunne te seg som en verdig voksen. Jeg tror jeg vil våge den påstand at slike elevers opplevelse av sin situasjon nokså ofte ligger tett til fangens. De opplever et autoritært system som de ikke kan komme ut av. De er tvunget til å gå der. De kan hentes av makthavere om de ikke kommer, og plasseres i annen anstalt. Foreldre må straffes om de ikke sender dem. Elever er det laveste ledd i systemet, alle andre, absolutt alle, har makt over dem og kan gi ordre de må bøye seg for. De som har makten koordinerer sine handlinger og sine informasjoner. Det en av dem vet, vil svært ofte alle vite. Denne kunnskapen vil også bli formidlet til andre med makt – foreldre eller myndighetspersoner, og andre informasjoner vil bli formidlet tilbake fra disse.»* @christieHvisSkolenIkke1971, s. 133

Utvidelsen av utdanningen på 1990-tallet ble nettopp markert av en ny opplæringslov fra 1998 og stadfestelsen av retten til utdanning i grunnlovens paragraf §109, som begge deler satt storslagne og abstrakte mål for skolen slik som å «ivareta den enkeltes evner og behov og fremme respekt for demokratiet, rettsstaten og menneskerettighetene». Det kontinuerlige reformarbeidet i skolen uttrykket også nettopp friksjonen mellom historien om skolens og velferdsstatens demokratiske utvidelse og måten foreldrene til barna ville staffeforfølges om de ikke sendte dem på skolen, for ikke å snakke om hvordan andre ville bedømme deres umoralske handlinger. Når elevene strømmet inn dørene på skolen litt før 08:30 på morgenen delte de seg opp i grupper fordelt på trinn, etter alder, og klasser.

Klasserommene var på mange måter hjemmekoselig steder og et *privat* rom. I de trøtte minuttene før første time kunne man se og kjenne hvordan elevene fant *sin* plass, der noen av dem valgte å legge seg tilbake til å sove mens andre snakket med sine klassekamerater. På den annen side var det en *offentlig* plass fullt at plakater på veggene som i tillegg til å vise frem for resten av klassen og andre det elevene gjorde også beskrev elevenes rettigheter. Dette var plakater som viste hvilken rettigheter man fikk ved forskjellig aldre, slik som på ved hvilken alder et barns mening skulle høres, ved hvilken alder det skulle være medvirkende, og når det skulle være avgjørende i spørsmål relatert til skillsmisse. På den annen side viste den samme plakaten også ved hvilken alder noen kunne straffeforfølges. Slik Christie hadde beskrevet representerte disse rettighetene samtidig også plikter som ikke en gang fangen hadde. Mens fangen allerede var straffet og derfor kunne motstå de disiplinære tiltak ved å for eksempel senke farten på det de ble bedt om å gjøre ble elevene dømt på hvordan de gjennomførte oppgavene de ble bedt om.

Et klasserom med plakater fra verden.. eleven i klassen var i verden, men beskyttet igjennom dens plassering innenfor institusjonen.. foucault.

Dette måtte likevel taes med en klype salt. Slik som ble diskutert i forrige kapitell gikk det et viktig skille mellom det som var forstått som 'orden og oppførsel' og det som ble forstått som faglig måloppnåelse, nettopp fordi innsats ikke skulle virke inn på lærerens vurdering av barnet. På denne måten var den personlige og nære relasjonen mellom mange lærere og elever innenfor klasserommets trygge rammer mediert av målene i de forskjellige fagene i tillegg til de generelle målene om å lære verdien av demokrati, menneskerettigheter og sivilt sammarbeid. Nokså strenge rutiner, eller det Verran -@verranScienceAfricanLogic2001 på en god måte har beskrevet som *ritualer*, markerte overgangen til starten av en time så vel som underveis i timen. Disse rutinene formalisert på tvers av klassene og de enkelte timene med de enkelte lærerne. Dette rammeverket var kalt for ROS, og det hang ROS-plakater innenfor døren på hvert eneste klasserom, så vel som innenfor døren på læreværelset. I tillegg hadde elevene i hver enkelt klasse laget store plakater i forskjellige farker med regler for hvordan en skulle oppføre seg for å skape et godt læringsmiljø, slik som "Jeg skal holde det ryddig på pulten min" og "Jeg skal ikke kaste ting på gulvet". Disse var sagt å være der for at elevene skulle føle et eierskap til disse reglene.

Som en utenforstående kunne en lett le litt for seg selv ved tanken på at elevene i hver enkelt klasse selv ønsket å skape slike disiplinerende regler for seg selv. Likevel var disse ritualene hvor elevene gjenskapte en demokratisk prosess hvor klassene sammen diskuterte hvordan å skape et miljø som på best mulig måte oppnådde den enkeltes 'mål' om lære var betydningsfulle. ROS var sagt å ha vært utviklet med et konsulentselskap og vedtatt av lærerne en gang da alle skolens ansatte hadde reist til Italia sammen for å jobbe med å utvikle felles strategier for å nå målene som skolen jobbet mot. På denne måten utspilte det demokratiske målarbeidet i en iterativ prosess der man skolen som en demokratisk institusjon (staten) arbeidet med å skape en demokratisk styrt organisasjon og fremme demokratiet, i klassen og i samfunnet.

Det var ikke sant at elevene ikke kunne motsette seg det de ble bedt om å gjøre. Ritualene rundt det å hilse ved starten av en time der en hadde en ny lærer kunne for eksempel sakkes ned av elever som ikke greide å våkne. Det hele var markert som en frivillig handling på den måten at alle reiste seg og sto some likemenn ovenfor hverandre. Verrans (ibid, s. 158-159) bruk av Althuser sin beskrivelse av håndtrykket som et rituale i klassesammenheng var beskrivende for situasjonen som utfoldet seg. I dette eksempelet gjøres den forvirrende kompleksiteten assosiert med to menneskers seperate liv håndterbart ettersom det momentært ekskluderes i det de lukkes inn i en enhet som krever en koordinasjon av en rekke elementer som bestemmer posisjonen til kroppene ovenfor hverandre; en nokså komplisert rekke med individuelle handlinger som involverer avstand og vinkler. På denne måten etableres en (uansett hvor enn overfladisk) bekjentskap hvilket har en motsigende separat og ko-konstituert singulær identitet(er).

Om slike momenter der presentasjon og bekjenskap på en gang gjøres kan oppleves komplekst og noen ganger overveldene for mange er det nettopp fordi denne spenningen nettopp håndterer en kompleks sammenveving av forskjellige historier og interesser ved å utelukke og derved transformere det ukjente til et bekjentskap. På denne måten var klassen også avkuttet fra verden rundt i en markering av begynnelsen på en 'time'; et temporalt rom som selv markerte en situasjon der lærte om og transformerte sin deltagelse i verden; en organisert/organiserende mikroverden (Verran, 2001). Det ble ubehagelig for ’alle’ enkelte slakket 'farten' slik at situasjonen varte lenger en nødvendig. Denne følelsen virket til å komme over elevene nokså fort. Mye raskere enn om de skulle stå rett opp og ned i en annen situasjon. Flere av elevene virket til å ønske å synke sammen på en slik måte at de ikke opplevdes å være tilstede og ikke deltok i gjenskapelsen av fellesskapet.

Det at man sto i alle klasser (gjen)skapte et nærvær ovenfor hverandre og i stillheten var andre sosiale bånd brutt opp. I det minste delvis. I dette møte kunne jeg, som en vikarlærer, erstatte en annen lærer, og lærere kunne erstatte hverandre i overgangene mellom en time og neste. Hver time *må* likevel en lærer eller en voksen være tilstede for at en time kan starte ritualene som stabiliserer relasjonene i klassen ved hjelp av den konsistente reglene og derved også skaper et temporalt bakteppe for de forskjellige fagene. Og på denne måten er retten til undervisningen i engelsk, naturfag og gym etablert på et likt grunnlag, om det er tidlig om morgenen eller sent på dagen, i en klasse eller en annen, med en lærer eller en annen, og på en skole eller en annen. Som en hver lærer som har hatt en klasse på siste time på en fredag likevel vet betyr ikke dette at spenningene i verden utenfor klassen ikke kan og vil flomme over rammene for denne 'transaksjonen'.



....

Fakta-plakater av forskjellige slag som grupper av elever hadde laget til klasseprosjekter i forskjellige fag hang i alle klasserom, som en slags ’personlig’ dekorasjon på de ellers tomme (uttømte) veggene. I klasserommene til 8A og 8B, som jeg skulle følge i tiden jeg var på skolen, hang det plakater med bilder og faktatekster fra mange av verdens store byer. Det var også opplysninger om individer siktet i den internasjonale domstolen og krigsforbrytelsene de hadde begått. Disse fremviste alle sammen elevenes blikk ut mot samfunnet de var, men i arbeidet med å sette sammen denne faktaen også ble, en del av. Altså det som har vært beskrevet som deres dannelse (bildung) eller tilblivelse (becoming). I tillegg til slike prosjektarbeid hang det også rettighetsplakater som viste rettigheter som var tilskrevet personer i norsk lov ettersom de vokste og ble eldre. Selv om elevene ikke hadde laget disse fortalte også de en historie om barnas endrende relasjon til verden. Isteden for å handle om straff og tvang handlet disse rettighetene om ansvaret som var tilskrevet subjektet ettersom en deltok i samfunnet og, i foucauldiansk tale, ens ’liv ble skrevet inn i historien’.
