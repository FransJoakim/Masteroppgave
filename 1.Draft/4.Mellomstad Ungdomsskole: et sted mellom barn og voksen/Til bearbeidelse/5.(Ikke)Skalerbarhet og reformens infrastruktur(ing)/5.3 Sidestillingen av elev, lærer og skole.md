
## Klassen som aktør-nettverk og eleven som utviklende objekt

Sammensettingen av de mange rommene på skolen var på mange måter usynliggjort fra det enkelte klasserommets perspektiv. Mens skillene mellom de mange rommene knapt fantes i de ’frie’ minuttene var skolens rom organisert og avgrenset på nytt hver gang en time startet. Ved å bryte ut av beskrivelsen av klasserommet som en singulær eller helthetlig lokasjon i en skoleetnografisk beskrivelse utfordrer man også ideen om den dualistiske relasjonen mellom lærer og elev. For ved å delta som vikarlærer var jeg deltagende i organisasjonen av skolen der det var slående hvor problematisk det var når skolen ikke kunne greie å finne lærer-figur som kunne være tilstede i en klasse fort nok. Et rom fult av elever uten en lærer-skikkelse tilstede er ikke på noen måte forventet å opptre på den måten som definerer gruppen som en klasse i utgangspunktet: En klassifiserende enhet. ’En’ oppmerksomheten rettet mot noe i verden og som klassen som deltagere i denne verden mer eller mindre hadde til felles.

Denne oppmerksomheten var også flere ting på en gang..
