

Her ser jeg i mer dybde på økosystemet og hvordan det behandles som levende; som noe som produserer, men samtidig kontrollerer variasjon.

## Aktivitetsdata og verdisettingen av aktive elever

Høsten 2017 trengte jeg meg frem til en plass i et fullsatt møterom på hovedkontoret til KS, kommunesektorens interesse- og arbeidsgiverorganisasjon. De oppmøte hadde kommet for å få informasjon om et forskningsprosjekt i regi av KS som het 'Aktivitetsdata for vurdering og tilpassing' (AVT). Sammen med Oslo-skolen skulle ta de ta i bruk det som het aktivitetsdata til å drive med *læringsanalyse*, et nytt og raskt fremvoksende felt. Mestparten av de deltagende var representanter fra forlag og leverandører av utdanningsteknologi i Norge som ønsket å finne ut mer om et tilbudet om å bruke et av dere tjenester i prosjektet.

Tilbudet var åpent for alle, men slik en av de oppmøtte påpekte med en gang han fikk sjansen var det uklart hva som skulle være oppsiden for tjenesteleverandørene. Det var ingen store økonomiske insentiver, men slik representanten fra Oslo Kommune svarte var dette en mulighet til å være med å bygge et rammeverk og å ta i bruk ny teknologi (før konkurentene). Det var faktisk også overraskende i hvilken grad verden nå rettet sine øyne mot Norge og AVT-prosjektet, for det var på ingen måte normalt at en kommune hadde mulighet til å sette igang et forskningsprosjekt som skulle kunne produsere ny og spennende kunnskap. Når resultatetene var publisert ville selskapene som deltok i prosjektet synliggjøres på en internasjonal arena.

Online og mobile teknologier faseliterer akkumulasjonen av store mengder data på tvers av bedrifter, industrier, stater, og andre arenaer. Slik Niall Sclater (2017, s. 10) skriver i *Learning Analytics Explained* ble store mengder «digital exhaust» generert når folks liv i større og større grad var sammenflettet med teknologi, igjennom bruken av Internet-tilkoblede forlengelser av en selv. Bruken av analyse-verktøy til å prosessere og hjelpe å tyde denne dataen hadde tillatt organisasjoner å utvikle bedre ’innsikt’ i folks aktiviteter og optimalisere organisatoriske prosesser og produksjon.

For å si det enkelt var aktivitetsdata en hvilken som helst aktivitet tilknyttet en bruker, online eller i den 'fysiske verden', som ble registrert og kunne loggføres på en datamaskin. Eksempler på former for aktivetsdata kunne være loggføringen av 'tilgang' til systemer som indikerer hvor brukeren har beveget seg (inn- og ut*logging*, via/igjennom rutere og andre nettverk-verktøy, og telleapparat tilknyttet lokale eller virtuelle områder), navigasjonen av appliasjoner som indikerer 'hvor' brukeren har rettet sin oppmerksomhet (menyer, søk, osv.), og «real time» aktivitet sånn skriving, bevegelse av mus og tid brukt på en gitt tekst/film/osv.

Visjonen om aktive lærende elever i en fremtidrettet skole var i dette forumet intimt tilknyttet verdien av slik data assosiert med brukeres digitale profiler. Å beskrive loggføringen av en aktivitet på en datamaskin var allerede en måte å skape et skille mellom den aktive (brukeren) og dataen som var produsert av slik aktivitet, men denne automatiske behandlingen av data *var* aktiviteten. Slik som jeg hadde observert på ungdomsskolen jeg har kalt for «Mellomstad», og slik som jeg vil påstå er allmenn kunnskap i en tid der de store utenlandske teknologi-leverandørene sies å 'vite alt om oss', kunne ikke de digitale tjenestene skilles fra brukeren og dens profil.

### En ny generasjon felles elektronisk identitet

Det som muliggjorde den samme formen for overvåkning som ofte er assosiert med sosiale medier blant elever i Oslo-skolen var en ny form for federert eller felles elektronisk identifikasjon i utdanningssystemet kalt for 'nye Feide' eller, internt i disse ekspertmiljøene, 'Feide 2.0'. Feide 2.0 var som navnet tilsa en ny generasjon elektronisk identitet, men var en sammenslåing av det som frem til høsten 2018 het (nye) Feide og noe som het Dataporten. Uten kanskje å ha tenkt så mye over det tidligere var jeg godt kjent med den første generasjonen av Feide fra tidligere da det siden 2000 hadde vært brukt på tvers av universiteter og høyskoler, og etter 2012 over hele skolenorge. Både som student ved universitetet og som lærerer ved ungdomsskolen hadde jeg en Feide-bruker.

Slik det sto i rapporten fra Norsk Regnesentral @hansenFEIDEFEllesElektronisk2000 var formålet med FEIDE å etablere en felles infrastruktur for sikker *autentisering* av studenter og ansatte som skulle brukes som grunnlag for sikker datakommunikasjon, utveksling av data og dokumenter på tvers av lærestedene, adgangskontroll til Internett-baserte tjenester, og spesielt for adgangskontroll til Felles Administrative Systemer (FAS), samt til innlogging på arbeidsstasjoner osv. Denne infrastrukturen var på engelsk kalt for 'public key infrastructure', som var fordi brukeren fikk utdelt en såkalt nøkkel som var gyldig i 8 timer.

Feide var mindre synlig enn for eksempel Facebook eller Google på den måten at en kun var dirigert til Feide i innloggingsøyeblikket fremfor å være inne på Feide eller en av dens tjenester. Når den nye generasjonen Feide igjennom Dataporten gjorde det enklere også for andre tjester utenfor utdanningsinstitusjonene å bruke den samme infrastrukturen skjedde det likevel en konvergens med den rollen aktører som Facebook og Google påtok seg innen for det digitale landskapet når de også tilbydde sine bruker-kontoer som autentifisering for innloggint hos urelaterte digitale tjenester på nett.

På den annen side svarte også Feide på en svært utbredt i organisasjonslivet de siste årene der Single-Sign-On (SSO) teknologi ble tatt i bruk for å håndtere de mange relaterte, men likevel selvstendige, programvarene (systemene) i det digitale miljøet. Feide grep inn i medieringen av ansvar i ’brukergrensesnittet’, og tillot  tjenester å håndtere sensitiv data på det grunnlag av at tjenestene leverandører ikke behøvde å lagre brukeropplysninger lokalt i sine tjenester.

På sine nettsider forklarte Feide det de kalte for en føderert identitetshåndtering på denne måten:

1. En bruker registrerer seg bare én gang: nemlig hos sin egen vertsorganisasjon. Vertsorganisasjonen gir brukeren ett brukernavn og passord, og er ansvarlig for å vedlikeholde brukerens personopplysninger. Vertsorganisasjonene er universiteter, høgskoler, kommuner og fylkeskommuner samt private skoleeiere.

2. Autentisering - det å sjekke at en bruker er den han/hun gir seg ut for å være - gjøres alltid av vertsorganisasjonen. Vertsorganisasjonen gir også tjenestene eventuelle personopplysninger. På denne måten er alle Feide-tjenester tilgjengelige for brukerne med ett brukernavn og passord. Samtidig slipper tjenestetilbyderne å registrere nye brukere, fordi de får de opplysningene som trengs direkte fra brukernes vertsorganisasjoner. Feide sørger for enkel kommunikasjon mellom vertsorganisasjonene og tjenestene.

3. Avgjørelsen om en bruker skal få tilgang til tjenesten er basert på de opplysningene tjenesten får fra vertsorganisasjonen.

Føderert identitetshåndtering var altså basert på det konseptet at tjenester skulle stole på den autentiseringen som gjøres av brukernes vertsorganisasjoner. Tjenestene ville gjøre seg nytte av de opplysninger vertsorganisasjonene satt på når det gjaldt tilgangskontroll, personifisering osv, og denne tilnærmingen garanterte at alle parter fortsatt hadde kontroll på viktige avgjørelser. Vertsorganisasjoner registrerte og autentiserte sine studenter og ansatte og tjenesteleverandører definerte sine egne tilgangsregler.

Det Dataporten gjorde, og som skjedde når Dataporten ble en del av Feide, var å integrere denne løsningen med en 'ny generasjon' for åpen autentiseringsstandard som het OAuth 2.0 (Open Authentication). Dette rammeverket utvidet SSO funksjonaliteten i teknologien betraktlig. Med SSO behøvde man ikke logge inn på andre tjenester som også brukte Feide på tvers av Internett (HTTP-tjenester/WWW) og også gi en begrenset tilgang til andre bruker-kontoer sånn som Facebook, Twitter, e.l. Dette betydde blant annet at jeg i løpet av høsten 2017, når nye Feide ble implementert, ikke lenger for eksempel behøvde å gå via bibliotekets nettsider for å få tilgang til forskningsartikler jeg fant via Google Scholar, men ble sendt rett til Feide innloggingen når jeg trykket på 'last ned pdf'.


*Bilde: Dataporten*


### Centre for the Science of Learning & Technology (SLATE)

Her presenterer jeg en ide om en 'ny vitenskapelig økonomi', der utdanningsteknologi og læringsvitenskap ble samskapt.

På møterommet i KS sine lokaler var også tilstede en representant fra forskningssentre som hadde vunnet ambudet til å lede, drive forskning på og publisere resultatene av AVT-prosjektet. Senteret het (the) 'Centre for the Science of Learning & Technology' (SLATE) og var etablert i 2016 med ressurser fra Kunnskapsdepartementet. Senteret hadde som mål å være senter for internasjonal forskning og et nasjonalt kompetansemiljø knyttet til bruken av data og 'data-tilnærminger' for å utvikle kunnskap om utdanning og livslang læring. SLATE skulle sånn set drive med forskning som utforsket og tydeliggjorde konsepter slik som læringsanalyse (LA), stor og liten data innen utdanning, evaluering *for* læring, og læring & teknologi i alle fasetter av menneskelig læring. Dette var et interdisiplinært forskningsmiljø som gjorde integrert forskning, slik som kartlegging muligheter og utfordringer, og drive med forskning og utvikling (FoU) knyttet til LA.

Slik de skrev på sine nettsider var de ikke alene i dette landskapet, men del av en større transformasjon av høyere utdanning internasjonalt. Disse endringene kunne forståes i relasjon til de store endringene som skjedde innen måten kunnskapbaser er representert blant sentre og fakulteter innen høyere utdanning, slik som nye 'centers of excelence' sånn som for eksempel den lenge påvendtede Senteret for Livsvitenskap ved Universitetet i Oslo (UiO). På lang sikt ønsket de derfor også å være med å utvikle et bredt miljø for læringsvitenskap som knyttet sammen et enda bredere spekter av relevante disipliner slik som kognitiv psykologi, pedagogikk, informatikk/datavitenskap, statistikk, sosiologi, design, utviklingspsykologi, og nevrovitenskap.

Cecilien Hansen fra SLATE kom frem forran tjenesteleverandørene. Bakgrunnen på hennes presentasjon var prydet av en tekst som spurte «what sparks creativity?» Dette kunne beskrives som et overordnet forskningsspørsmål. Målet med forskningen var å 'modelere elevadferd' og 'forutsi læring' igjennom en såkalt *åpen læringsmodell*. Hansen påpekte viktigheten av å forstå forskjellen på 'analytics' og 'analysis', en distinksjon som forsvant i oversettelsen fra engelsk til norsk. (Learning) analysis var den tradisjonelle formen for vurdering som lenge hadde opptatt mye av tiden til til læreren. Analytics på den annen hånd handet om automatiseringen av denne eller deler av denne prosessen. Dette var kalt for en 'computational approach'.

Learning analytics-teknologi modellerte adferd og i likhet med evaluering-for-læring-praksisen i skolen var resultatet ment som sekundært. I læringsmodellen kunne adferd som produserte resultatet beskrives som elevens 'tro'. En tro som manifiserte seg i forskjellig kunnskap, missoppfatninger og vansker, men som også kunne gripes inn i igjennom et program og/eller en algoritme, eller en lærer (eller en kombinasjon) som forutså læring ut ifra tidligere erfaring. I likhet med den typen tankegang som har vært beskrevet i relasjon til kompetansemål og evaluering *for* læring i tidligere kapiteler var dette også ment å forsterke læringen og det lærende individets autonomi ved å skape selv-bevisthet og muliggjøre selv-regulering @edutechwikiOpenLearnerModel2009.

På den ene hånd drev de forskning på og utvikling på/av teknologi som ville kunne være med å produsere *kunnskap* om læring på mange felt i form av data og data-tilnærminger, og sånn sett utbedre utdanningstilbudet, innen UH, grunnopplæringen og i andre deler av samfunnet. På den annen hånd var forankringen av et integrert interdisiplinært forskningsmiljø i Norge også en transformasjon av UH som en 'leverandør' av forskere og ekspert-er/ise innenfor et nytt fremvoksende teknovitenskapelig landskap assosiert med en slik 'computational approach'.

ATV prosjektet skulle greie å tydeliggjøre gevinstbildet ved å bruke et felles programmeringsgrensesnitt, eller det som var kjent som et API (application programming interface). APIet var teknologien som femten år tidligere hadde revolusjonert vår forståelse av computeren ved å være teknologien som la grunnlaget for applikasjonene og 'app-økonomien' assosiert med smart-telefon revolusjonen. Tjenesteleverandørene, som hadde egne applikasjoner, sendte dataen igjennom samme API.

I artikkelen med tittelen *How to be universal: Some cybernetic strategies, 1943-70* beskriver Bowker (ibid) cybernetikken som assosiert med en ny vitenskapelig økonomi på den måten at feltet forsøkte å ordne vitenskapene på en annen måte ved å samtidig tilby nye måter de kunne interagere sammen på et kognitivt nivå og å etablere nye kilder til å finansiere denne interaksjonen. Dette kunne også sies å ha vært av stor betydning for AVT-prosjektet innen Osloskolen når de etablerte dette forumet og greide å faselitere et sammarbeid mellom disse forskjellige aktørene. Andre, slik som Drammen kommune, hadde kjørt prosjekter hvor man forsøkte å tilrettelegge for at den aktivitetsdataen som resulterte fra bruken av nye teknologier skulle kunne gjøres åpent og sånn sett bidra til en økning i FoU. Dette hadde likevel hatt liten suksess da ingen leverandører var villige til å gi fra seg denne dataen.

Selv om tjenestene som tok del i AVT-prosjektet allerede var brukt i utdanning fra før av hadde prosjektet som formål var å utvikle det de kalte for et 'fagkart' innen deler av mattematikkfaget, som utviklet fagplanene fra læreplanen på et mer detaljert nivå slik at SLATE og tjeneste-leverandørene kunne utvikle LA. Det gjorde det mulig å spesifisere om en elev har greid en oppgave eller ikke, og evt. å automatisk søke opp ressurser som tillot en elev å arbeide med lignende problemer eller å avansere. Man hadde også utviklet en 'proof of consept' applikasjon kalt 'Mitt Fagkart' som nå skulle videreutvikles i en produksjonsversjon. Denne presenterte aktivetsdata fra ulike leveradnører for en aktuell elev og/eller faglærer.

Når Brian Jørgensen våren 2019, på slutten av første runde av prosjektet, la frem ressultatene fra prosjektet beskrev han hvordan man i kanskje hadde laget et glansbilde for leverandørene i rekruteringen, og at Osloskolen og KS i neste runde ville være med å finansiere utviklingen av teknologien på leverandørsiden. ATV prosjektet hadde likevel greid å tydeliggjøre gevinstbildet ved å bruke et felles programmeringsgrensesnitt, eller det som kalles for et API (application programming interface), muliggjort av nye Feide. APIet var teknologien som femten år tidligere hadde revolusjonert vår forståelse av computeren ved å tillate bruken av applikasjoner på de første smart-telefonene.

Denne skala-skiftet som skjedde i 2004 da *I*-phonen begynte å utfordre den *Personlige* Computeren - et skifte fra 'person' (tredjeperson) til 'jeg' (førsteperson) - var betydningsfult fordi det på en gang forandret måten folk brukte computere (eller telefonen) og samtidig etablerte et nytt marked der 'alle kunne lage en egen app'. Fremveksten av sosiale medier var på denne måten også knyttet sammen med nye markeder i data, både fra telefonene selv, og konvergensen mellom en rekke medier slik som kamera, navigasjon, nettlesere, osv. Sammarbeid med KS hjalp utdanningsteknologi-bransjen å teste ut mulighetene som var knyttet til en standard som het xAPI, eller 'experience API'. Slik det sto på xAPI.com var dette:

*«...a new specification for learning technology that makes it possible to collect data about the wide range of experiences a person has (online and offline). This API captures data in a consistent format about a person or group’s activities from many technologies. Very different systems are able to securely communicate by capturing and sharing this stream of activities using xAPI’s simple vocabulary... Mobile learning, simulations, virtual worlds, serious games, real-world activities, experiential learning, social learning, offline learning, and collaborative learning are just some of the things that can now be recognized and communicated well with the Experience API.»*

...de tradisjonelle skillene mellom problemstillinger 'innenfor' og 'utenfor' vitenskapen (og/eller laboratoriet), og på hver sin side av skille mellom det sosiale og det naturlige, var utfordret av en såkalt 'universell vitenskap'. Læringsvitenskapens assosiasjon de mangfoldige andre disiplinene var formet i relasjon til potensialet i læringsanalyse og digital teknologi, noe som også muliggjorde utviklingen av en utdanningsteknologiskesektor i Norge. Om det var et stort potensiale knyttet til disse teknologiene eksisterte det liten tvil om, og Bowkers beskrivelse av cybernetikens betydning var en god beskrivelse av hvordan fagmiljøene ble transformert i relasjon til dette..............

### Et domene-uavhengig felt

Her vil jeg presentere Uninett konferansen og møtet med den endrende offentligheten knyttet til den nye adresse-teknologien Feide.

OAuth 2.0 var tatt i bruk på tvers av flere sektorer, og var ikke spesifikt en standard for utdanning slik som standarder tidligere i større grad hadde vært. Selv begynte jeg å møte på OAuth når jeg for eksempel leste nyhetsartikler forskjellige steder på nettet, noe som ga leverandørene av plattformene for disse mediene mulighet til å samle data om sine brukere på en lignende måte som sosiale medier. Dette kunne beskrives som en reaksjon mot disse globale aktørenes dominans og allstedstilstedeværelse, slik jeg først lærte om på en 'Tech convention' i Helsinki i 2016.

Slik jeg beskrev det i en artikkel var denne typen 'events' svært viktige kulturelle fenomener som ennå ikke hadde et etablert navn. 'Slush' het eventet og samlet over 20.000 mennesker på tvers av industrier, verdensdeler, det offentlige og prive, det norske kongehuset og festglade ungdommer. Og det var nettopp mulighetene knyttet til disse *generaliserte* teknologiene som muliggjorde dette massive 'hybride forumet' @callon2011essay uten noen enkeltstående samlingspunkter og muliggjort igjennom flyten av logistiske teknologier assosiert med fetival- og event-industrian og de ulta-mobile profesjonelle.

Dette var beskrivet på en god måte av Bowker -@bowker1993universal som beskrev den 'nye vitenskapelige økonomien' assosiert med fremveksten av cybernetikken som en universell vitenskap som tilknyttet fremstillingen av cybernetikken som et *a priori* språk for computeren. Dette betydde at assosiasjonene med programering som en form for tekst, og derved et språk, strakk seg forbi det computere kunne gjøre og inn i en fremtid der potensialet i det digitale var knyttet til nettopp slik en universell vitenskap.

Med tanke på den økonomiske og sosiale drivkraften som på den ovenfornevnte måten ble assosiert med mulighetene i AI kunne ikke dette være en bedre beskrivelse på det fremvoksende landskapet. Innenfor utdanningen var jeg på en noe lignende konferanse arrangert av leverandøren av det som da var kalt for forskning- og utdanningsnettet; Uninett Konferansen 2017 i Trondheim. Selv om dette lignet mest på en konferanse for et segment av sektoren som arbeidet med IKT-infrastruktur i utdanningen hadde Uninett påtatt seg rollen som en faselitator for slik en samling uten å offisielt ha rollen som en sektorielt intresseorganisasjon.

Uninett var leverandør av fellesløsninger for universitetene og høyskolene (UH) og var eieren av Feide. Driften av dette nettverket var kommersialisert samtidig med Internettet på begynnelsen av 1990-tallet, men hadde vokst ut av et sammarbeid mellom de forskjellige forsker- og utdanningsinstitusjonene når de fikk sine første computere av det slaget som senere har blitt kalt for 'big iron' på grunn av deres legendariske størrelser. Uninett og deres forgjengere før kommersialiseringen, slik de selv har fortalt historien sin @nessTilkopletFortellingOm2013, tok aktivt del i utbyggingen av det som skulle bli Internettet vi kjenner i dag på grunn av de norske universitetens forbindelse med det amerikanske forsvarets forskningsorgen for avanserte prosjekter (DARPA) på et tidlig stadium.

Nettverkene som koblet maskinene sammen fra starten av demonstrerte likevel hvordan computerne aldri har vært totalt autonome. Slik som har vært påpekt av mange var også det vi kjenner som sosiale nettverk ble utviklet på 1960-tallet, som var omtrent på samme tid som infrastrukturen blant de første universitetene ble bygget. Drømmen om å gi hvert hjem en computer var også ganske lenge en drøm om noe som lignet på elektrisitetsnettverket, der alle computerene i alle hjem var koblet direkte opp mot sentraliserte databaser hvor man var tenkt å kunne systematisere all verdens kunnskap @campbell-kellyComputerHistoryInformation2014

Nettverk-infrastrukturen presentert på Uninett konferansen 2017 kunne på mange måter sies å ligne mer på denne drømmen enn noen gang og var samtidig også desto mer fjernet fra dette en noen gang. I takt med utviklingen av Feide fremsto dette som en ny generasjon digital infrastruktur. I sin åpningstale hadde den nye direktøren, Roar Olsen, visjonen klar for den nye infrastrukturen som skulle være på plass innen kort tid. Dette bygget helt i bunn på nettverket, som var det Uninett begynte med helt i starten, men hvor en her verden ventet på en ny 'femte generasjon' (5G) nettverk, omtrent 20x raskere enn 4G. Oppå dette var det bygget en sky-infrastruktur med tilsvarenende tre lag (se figur); (fra bunn) analyse og datalagring (ofte kalt for infrastruktur as a service (IaaS)), mellomvare (platform as a servince (PaaS)), og fag- og basis-applikasjoner (Software as a Service (SaaS)).

*Bilde: Sky-infrastruktur*

Slik det ble uttalt flere ganger i løpet av konferansen var den nasjonale digitaliseringsstrategien for høyere utdanning omtrent overtydelig på behovet for utbyggingen av mellomvare nasjonalt, og Feide var nettopp et eksempel på dette. I denne konteksten ble det også belyst andre forhold knyttet til måten denne teknologien var med på å transformere det organisatoriske landskapet innenfra. Slik Olsen beskrev:

*«Mellomvare er et litt krevende uttrykk, men dette handlet om at vi må ha en plattform som har byggeklosser og tekniske tjenester i seg som gjør at vi får tilgang til gjenbruk av de dataene vi har. At vi har styrt kontroll på hvem som for bruke det, med på hvilken betingelser osv. Denne plattformen må blant annet inneholde datamodellen, med datakart som viser ’det her er de dataene vi har’, og ’det her er strukturen på de dataene som er i datamodellen’»*

Datamodellen var en måte å representere dataenes relasjon til hverandre og var det som gjorde mulig å

«Vi trenger et, altså ET ’aktiv directory’, hvor vi har definert alle de forskjellige rollene og hvilken fullmakter til tilganger de skal ha. Vi trenger ET API. Altså et standardisert programerbart grensesnitt, som gjør det mye enklere å gjenbruke dataene, og også felles tekniske tjenester, slik som Feide.»

Når en person ble ansatt i en stilling eller begynte i et studie ville personen på grunnlag av dens identitet automatisk få tilgang til en rekke applikasjoner som kunne lastes ned.




### Standard Norge og Utdanningsdirektoratets paradokse rolle

Her vil jeg beskrive hvordan læringsmiljøet produseres ut ifra kompetansemålenes form.

Grunnen til at de ikke tok utgangspunkt i læreplanen var fordi disse punktene var for generelle. Dette var noe som hadde vært mye diskutert på et møte i UDIR sine lokaler i 2017 da det ny-oppstratede arbeidet med å lage læreplanene som skulle stå ferdig i 2020 ble lagt frem. Dette var på et møte i Læringskomiteen, som var et sektorielt forum fasilitert av Standard Norge. Forumets uoffisielle leder var Eva Mjøvik som jobbet i Senter for IKT i Utdanningen (IKT senteret) på denne tiden.

Dette var en kanal hvor direktoratet med utgangspunkt i diskusjoner rundt bruken av tekniske standarder kunne snakke relativt åpent med aktører fra sektoren om sine håp og planer, der hvor direktoratet ellers hadde en policy om å minimalisere sine offentlige uttalelser rundt tekniske spørsmål.Dette også med håp om at forlagene og andre aktører ville kunne lette litt på sløret av foretningshemligheter og å arbeide på en produktiv måte med felles problemstillinger. Eller det som var beskrevet som 'å ta utgangspunkt i eleven(s beste)': et fokus på realiteten i skolen, og å unngå konfliktlinjer og å blusse opp i friksjoner mellom marked og myndigheter.

Are Mjølsnes, som jobbet i avdelingen for felles digitale løsninger, sto ansvarlig for den tekniske utviklingen av infrastrukturen bak læreplanen. Når Mjølsnes la frem arbeidet med læreplanene oppsto likevel en opphetet debatt rundt det som kan beskrives som kompetansemålenes *granulaitet*. Samtidig som KL06 hadde vært kritisert for å ha for mange mål var disse målene i følge mange andre ikke spesifikke nok. Slik Mjølsnes sa hadde UDIR blitt kritisert for at det hadde vært vanskelig å få tak i innholdet i læringsplanene, noe som var møtt med annerkjennende nikk fra mange.

Slik Star og Bowker -@bowkerSortingThingsOut1999 viser var valg av granualitetsnåv et iboende dilema i byggingen av klassifiseringssystemer og det de beskriver som veldig stor infrastruktur. Med utgangspunkt i ICD-kodeverket, den internasjonale statistiske klassifikasjonen av sykdommer og beslektede helseproblemer, viste de en rekke eksempler på hvordan det å knytte sammen forskjellige verdener krevde at en overkom forskjeller i behov og interesse. De beskrev hvordan arbeidet med å standardisere måten dødsårsaker ble registrert på blant annet var knyttet opp mot spørsmål om den grad leger ville påta seg kostnadene assosiert med å fylle ut lange lister med detaljerte spørsmål uten at det virket til å ha relevans for kvaliteten på deres arbeid, og hvordan slik en global infrastruktur var orientert mot et sykdomsbilde i nord og vest. Dette var ikke kun fordi ICD-kodeverket i mindre grad tok for seg tropiske sykdommer, men også fordi, slik de skrev, en lege i Indonesia godt viste at det store problemet var spedbarndød forårsaket av diare via forurenset vannkilder, og hadde liten interesse for å kartlegge skjeldene sykdommer som man i vesten ønsket å kartlegge etiologien og utviklingen av epidimier som representerte en risiko for *deres* befolkninger (influensa, AIDS, osv.).

Læreplanen representerte et annerledes klassifiseringssystem enn ICD-kodeverket. Slik Mjølsnes forklarte meg var arbeidet UDIR gjorde farget av deres humanistiske tradisjonelle forankring, noe som kanskje gjorde digitaliseringsarbeidet enda vanskeligere, men nye måter å kode arbeidsprosesser osv. representerte et generelt problem på tvers av offentlig og privat sektor. Å ha en realfaglig tradisjon slik som for eksempel vegvesenet ville nok gjøre det lettere å putte tall og spesifikasjoner i bokser: «Å passe på at komlokkene har den og den standarden.» Men læreplanen og kompetansemålene var ofte skrevet som prosa; «hvissom dersom atte.» Dens betydning kunne også endre seg ettersom partene i skolen forhandlet for som et direktorat hadde ikke UDIR bestemmelseskraft over hvordan skolene arbeidet.

Mjølsnes sa at jeg kunne google hvem som var partene som var med å bestemme måten norskfaget skulle gjøres i grunnskolen for eksempel. «Det kan variere i skolesystemet» sa han, men han benektet heller ikke på noen måte at dette var en måte å unngå å uttale seg for mye om skolepolitiske saker fordi UDIR som definisjonsmakt var kontroversiell. Slik Trond Welstad, forsker ved ved Institutt for offentlig rett ved det juridiske fakultet ved UiO, hadde forklart meg tidligere var det lovhjemmelige grunnlaget for UDIR sin posisjon i Skolenorge uklart. Slik som var beskrevet i tidligere kapitler var skolens og lærerprofesjonens autonomi knyttet til deres fagkyndige vurdering av lovverket. Siden UDIR var ansvarlige for å utvikle læreplanene som forskrifter for opplæringsloven hadde direktoratet fått en svært innflytelsesrik posisjon, men det var ellers ingenting i loven som tilsa at det var de som sto ansvarlige for å definere hvordan målarbeidet var gjort på en god måte.

Likevel var det mange i Læringskomiteen som uttalte et ønske om en tydeligere ledelse og at myndighetene spilte en mer aktiv rolle i å løse opp i konflikter og/eller problemer som hindret utvikling og innovasjon i sektoren. Slik som ble vist i første empiriske kapitell skapte også det forsterkede lovverket knyttet til opplæring ved århundreskiftet mandatet *for* UDIR. UDIR sitt arbeid med læreplanverkets og dets infrastruktur var sånn sett del av dets mandat som et organ ansvarlig for å tilrettelegge for kunnskapsproduksjon og deling fremfor den form for kvalitetssikring av læringsmiddler som institusjonenen først ble opprettet med ansvar for.

Regler som utfylte loven og de rettigheter og plikter som forbundet med den var gitt i en forskrift fra Kunnskapsdepartementet. En felles lov for grunnskole og videregående opplæring var et ledd i moderniseringen av offentlig sektor, der endringene i opplæringen på 1990-tallet hadde skapt en mer sammenhengende opplæring og endringer i kommuneloven ga kommunene og fylkeskommunene større innflytelse i styringen av skolene @storenorskeleksikonOpplaeringsloven2016.

Slik Mjølsnes forklarte til Læringskomiteen skulle de nye elementene i læreplanen i takt med Fagfornyelsens visjon for fremtidens skole utvikles på fagenes premisser. Dette krevde at de som jobbet i de forskjellige fagavdelingene også forholdt seg til de praktiske utfordringene knyttet til å harmonisere kodeverket på tvers av fag. Dette ville kunne gjøre det mulig å knytte ting som hadde med innhold til visse kontekst-elementer og (kanskje enda viktigere) til ting som viste progresjon, slik som verb og adjektiv: for eksempel 'Å vise god forståelse for...'.

Hele poenget er at det skal bli mer relevant innhold og sammenheng. Samtidig viste han et bilde av en hjerne bygget opp av nettverk - tråder og noder. Progresjon, altså elevenes læring, skal bli tydligere. Dybdelæring ble sagt å fungere på den måten at elevene så etter mønstre og underliggende prinsipper forklares i tilknytting til deres nytte i nye sammenhenger.

-resiliens
-miljø


## Fra digitale ressurser til digitale objekter

Mulighetene i det digitale... Tilpassing; det store løftet.

Utdanningsteknologi var singularisert i sammenheng med en fremvoksende identitetshåndteringspraksis.

Janus-ansiktet: (im)Mobilitet, livslang læring og ild-rom i konstant bevegelse i relasjon til det synkrone/samtidige.
Datum, ild-rom og metadata: Tid som rom og nye nasjonale grenser.
Å kunne oppbevare rot og å kunne gjøre ting 'gratis'.
Intelligensering: kognitiv interaksjon, og standardiserte rom (ekte objekt) og arbeidsprosesser.


Slik Feide selv beskriver det:

«Brukertilpassede tjenester er en sterk teknologitrend, og i utdanningen ser vi at digitale læringsressurser som tilpasser seg elevens nivå, husker elevens progresjon og endrer visning ut i fra elevens egne preferanser, kan være et viktig virkemiddel for å forbedre den tilpassede undervisningen i skolen. Utvikling av slike ressurser vil i hovedsak skje i markedet for digitale læremidler, og forutsetter at leverandørene får tilgang til elevdata. Plattformen for datadeling i nye Feide kan på denne måten bidra til at det utvikles gode læringsressurser som tilpasser seg elevens forutsetninger og behov.»

Dette kunne jukstaposisjoneres med en annen romlig form som Law og Mol @law2001situating, s. 609 har beskrevet som å ha vært tilknyttet vitenskapelig fakta i tidligere tider:

«In the past one of the more remarkable characteristics attributed to scientific facts wastheir universality. Once established in a single place, their validity was supposed to transport itself everywhere, free of cost and without effort. But no. It is already far tooplace oriented to put it like this. The faith in the universality ofwell-established factsdepended on never askingwhere-questions at all. The universal was, well, universal.»



### Distribuert passasjepunkt

Lover mye ut av digitaliseringen uten å være klar over hvordan
Hva er hindringene? Et problem med metadata eller strategi?

Hvem skal være ansvarlige for datalagring, analyse og sertifisering?
Hva forteller kontroverset rundt plattformer oss?
Å forstå som metadata eller protokoller/plattformer i utvidet forstand?

#### Gode overvåkning: Liten Data og dypere læring/digitalisering

Standardisering er alternativ til eierskap av felleskomponenter slik at et marked i seg selv kan virke analytisk/algoritmisk.

Dette er håpet knyttet til Liten Data og dypere digitalisering/læring.
