
## Læringskomiteen

Når jeg først ankom Læringskomiteen var vi samlet i et stort møterom i lokalene til Utdanningsdirektoratet (UDIR). Senere ville møtene også være holdt hos Senteret for IKT i Utdanningen (som i løpet av perioden ble fusjonert med UDIR), Kommunenes Sentralforbund (KS), TV2, og selvfølgelig også hos Standard Norge, som komiteen offisielt var underlagt.  Selv om jeg skilte meg ut som den eneste studenten som deltok i komiteens arbeid ble jeg raskt en del av rekkene av de mange partene, fra myndigheter, leverandører, forskningssentre og utdanningsinstitusjoner som var representert. Komiteen hadde holdt på siden 2012 og var offisielt ledet av Håvard Hjulstad, som avla de ’norske’ stemmene i avstemmingsrunder i organisasjoner som jobbet internasjonalt og/eller transnasjonalt, slik som den Internasjonale Standard Organisasjonen (ISO), IMS global learning consortium, og den Europeiske Komiteen for Standarder (CEN). Hjulstad avla stemmer på måten, slik han selv uttrykket, ettersom han «gjetter hva dere ønsker». Medlemmer i Standard Norge stemte i den norske runden og han stemte i det internasjonale, likevel var verken Standard Norge eller de Internasjonale organisasjonene offentlige, med unntak av CEN. Tvert om var standardene noe bedrifter og organisasjoner betalte for ettersom sertifiseringen både var regnet som å sikre god praksis og ha en kommersiell verdi.

Komiteen hadde i praksis likevel også en annen (uoffisielle) leder, Eva Mjøvik, som først var hos Senter for IKT i Utdanningen, som fra og med årsskiftet 2018 ble med over i UDIR. Hvordan arbeidet med å utvikle tekniske standarder fungerte som en politisk teknologi innenfor konteksten av den digitaliserende skolen var derfor et spørsmål helt fra starten. Alt i alt tok jeg del i ni møter i Læringskomiteen mellom september 2018 og mai 2019. Selv om komiteens møter omhandlet flere forskjellige tema og også besto av noen mindre ’grupper’ som arbeidet spesifikt med visse tema omhandlet alle diskusjonene digitale standarder knyttet til utviklingen av digitale læringsmidler, identitetsforvaltning og analytiske verktøy i skolen.
