
# Oppsummering og diskusjon

I denne oppgaven har jeg gjort et studie av skolen som digitaliserende lokasjon. Med utgangspunkt i et etnografisk arbeid har jeg studert hvordan skolen var posisjonert i forhold til et raskt endrende samfunn og krav til endringsdyktighet på et individuelt og institusjonelt nivå. Det empiriske arbeidet var basert på deltagende observasjoner på en ungdomsskole ved årskifte 2016-2017 og to tekniske sektorielle forum fra høsten 2017 til våren 2019. Det baserte seg i tillegg til dette på rapporter, presentasjoner og analytiske dokumenter i overgangen fra Kunnskapsløftet reformen til arbeidet med Fagfornyelsen og den kommende reformen i 2020.

Jeg stilte tre forskningsspørsmål, hvorav alle sammen hang sammen. Jeg vil derfor oppsummere mine observasjoner fra alle tre kontekstene med referanse til spørsmålene også diskutere hvordan min teoretiske og metodiske tilnærming hjalp til å forstå sammenhengen mellom disse. Mine tre forskningsspørsmål var *Hvordan digitaliseringen av skolen var gjort eller hvordan skolen var gjort som en digitaliserende lokasjon?* *Hvordan personlige læringsmiljø var (gjen)produsert innenfor skolen?* Og *Hvordan assosiasjonene mellom 'dybdelæring' og den digitaliserende skolen muliggjorde den kommende læreplanreformen og politiseringen av Fagfornyelsen?*

Fagfornyelsen var en bemerkelsesverdig åpenprosess som jeg som observatør delvis deltok i via foresninger holdt av Sten Ludvigsen på nett og ikke. Prosessen var orientert mot skapelsen av et felles a-politisk kunnskapsgrunnlag om elevenes læring i fremtidens skole. Dette kunne sies å skrive skolen og utdanningen i et globalt rom som muliggjorde en videre utvidelsen av utdanningens oppdrag igjennom Fagfornyelsen ved at kompetansebegrepet og skolen grep inn i elevens 'liv'. Skolen var ansvarliggjort ovenfor en elev som var forstått å møte en raskt forandrende verden. Fremtiderliggjøringen av skolen flyttet fokus mot elevens egen temporale relasjon til sin egen utdanning, hvorav en aktør som var aktiv i utformingen av den kommende læreplanreformen beskrev elevens læring som ikke-linjær, fragmentert, eller *digitalt*.

Bruken av dybdelæring-konseptet i Ludvigsen skapte et lett forståelig utgangspunkt for diskusjonen knyttet til det som var forstått som livslang læring. Måten dybdelæring var forstått å legge grunnlag for fremtidig læring var ved å etablere et nytt forhold mellom forståelsen av kunnskap og ideen om meta-kognisjon og selv-reguleringen av det som i større grad nå var forstått som dynamiske personlighetstrekk. Samtidig som dette skjedde falt digitale ferdigheter i bakgrunn, da Ludvigsen vekta fagenes fornyelse i en digitaliserende verden og deres assosierte kompetanser. På denne måten var assosiasjonen mellom dybdelæring og den digitaliserende skolen noe som muliggjorde en læreplanreform som var orientert mot praksis i klasserommet samtidig som det digitale sank inn i bakgrunn og ble infrastruktur. En god måte å beskrive måten dybdelæring var forstått i opposisjon til overflatelæring var derfor igjennom Thrift [-@thrift2004remembering, s. 182-183] sin beskrivelse av de teknologisk ubeviste og måten teknologien fløyt ut i miljøet.

På ungdomsskolen jeg har kalt for «Mellomstad» var dybdelæring noe jeg nokså raskt kom til å forstå ut ifra en dobbel betydning. For det første hadde dette å gjøre med å gjøre med måten klassen oftere vekslet mellom tema. Jeg har beskrevet reformen av skolen på 2000-tallet som et prosjekt som var tilknyttet en forestilling om åpenhet assosiert med det digitale. Det fantes en sterk forestilling tilknyttet digitale verktøy sin evne til å gjøre kunnskap allment tilgjengelig og og dette var med på å forme utgangspunkt for vendingen fra en kunnskaps-orientert til en kompetanse-orientert læreplan. For det andre var dette noe som beskrev en problematikk knyttet til vurderingen av elevers læring i tilknytting til bruken av digitale verktøy. Dette hadde igjen både å gjøre med det at det var vanskelig å observere hva elevene gjorde ettersom fragmenteringen av linjære progresjonen også spilte seg ut i det som opplevdes som støy, og fordi denne virtuelle fremstillingen av læremateriellet representerte automatisk produserte meninger.

Retten til tilpassing sto sentralt, men skolen gjorde også slike former for tilpassing på tvers av hele organisasjonen når de standardiserte måten de arbeidet med selve lære-planleggingen. Noe som var bygget på en spesifikk forståelse av lokaldemokratiet og lærernes selv-styre innenfor skolens nye organisatoriske rom, slik som de virtuelle miljøene. Skolens standardiserte arbeidsmåter underbygget rutiner som sikret elevene rett til enkeltsamtaler, og som standardiserte relasjonen mellom kontaktlærer og hjemmet. Skolen fremsto altså i større grad som en åpen lokasjon på grunnlag av at læreren ble sidestilt med eleven ovenfor skolens systemer. Dette var assosiert både med en uformell relasjon mellom lærer og elev og strengere rutinemessige krav til formelle rutiner, som en noen ganger kunne stille spørsmål ved hvor vidt hadde et formål. Jeg observerte en friksjon mellom forestillinger om underveisvurderingens funksjon og arbeidet med å skape felles temporale rammer.

Dette inntrykket var videre forsterket under et seminar om dybdelæring der lærerens manglende evne til å disiplinere elevene for deres eget beste (ikke å leke med vann) var problematisert av lærere som ikke var enige i etikken knyttet til det epistemologiske grunnlaget i seminaret. Ved å forstå elevens lærings som verdifull ut ifra et 'her og nå' fremfor i møte med en evt. eksamen senere risikerte enkelte elever å falle av og når det heller ikke førte til bedre karakterer var dette forstått som umoralsk. Derimot vektla seminarlederen behovet for at læreren ga opp kontrollen og tillate elever å lære selv fremfor å lære abstrakte matematiske språk som ga mening for læreren på grunn av mange år mer erfaring. Jeg beskrev også hvordan ild-rom metaforen var en god måte å beskrive denne måten eleven var sagt å ha en universell opplevelse som likevel var vanskelig å overføre på tvers av tid og sted.

Om en beskrev dette som en forsterket koordinering av det 'personlige læringsmiljøet' var dette tidspunktet også samskapt med en ny digital plattform, som ved å synkronisere oppdateringsprosessene via skyen åpnet opp for en ny ansvarsfordeling, og tilogmed en ny forståelse av lokaldemokratiet. Måten nye applikasjoner produserte digitale læringsmiljøer overførte kompetanse- og læremålene til virtuelle flater som var i større grad adresserte elevene i læringsaktiviteten, eller som del av arbeidsmiljøet. Derved produserte den praksisorienterte vendingen som var ment å forsterke lærernes kompetanse i arbeidet med dybdelæring et sterkere skille mellom tekniske-administrative og pedagogiske spørsmål.

På et slikt teknisk nivå observerte jeg i løpet av studiet også en omorganisering av utdanningsinstitusjoner på alle nivåer av systemet, der ansvaret assosiert med IT-administrative roller ble tilknyttet strategiske valg for utdanningsinstitusjoner. Måten arbeidet med å skape standarder for sterkere analyse i klasserommet var knyttet til et globalisert rom og samtidig assosiert med en vending vekk fra en ontologisk idealistisk forståelse av kunnskap. 
