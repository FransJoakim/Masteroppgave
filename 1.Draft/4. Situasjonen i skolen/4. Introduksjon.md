# Situasjonen i skolen: Temporale rom i 'nåtiden'

## Introduksjon

Desember 2016, da jeg begynte mine observasjoner på ungdomsskolen jeg har kalt for «Mellomstad», var en travel tid for lærerne. I min kommunikasjon med 'teamet' som jeg skulle observere var det hele beskrevet som en slags unntakstilstand. Lærerne var travle med å sette karakterer, og forberede juleavsluttningen. I tillegg til disse rutinenemessige oppgavene måtte lærerne  også sørge for å ha individuelle samtaler med hver enkelt elev i hvert enkelt fag. Selv om dette skjedde på slutten av hvert enkelt semester, kunne en si at dette ikke var en rutinemessig oppgave på samme måte. Elevene skulle få vite, og få mulighet til å forhandle om, karakteren for semesteret som hadde gått. Dette var en pragmatisk løsning på å etterkomme elevens rettighet til å vite hvorfor hen fikk karakterene hen fikk.

Dette var en del av en større vending bort fra de former for eksaminering hvor elever i løpet av en gitt tid skulle bevise hva det var de kunne i et fag, hvilket kunne beskrives som en negativ form for vurdering fordi de praktiske rammene rundt en slik test gjorde det nødvendig å identifisere hva det var eleven *ikke* kunne. Etter LK06 hadde det denne policy-endringen blitt artikulert som en vending vekk ifra evalueringen 'av' læring, og mot 'evaluering *for* læring' (EFL). Slik Engh -@enghIMPROVINGASSESSMENTPRACTISE2009 har beskrevet, var lærerne innenfor denne nye målstyringens-regime ment å evaluere eleven på grunnlag av hva det var hen kunne.

Lærerne jeg kommuniserte med uttrykkte en bekymring for om det ville være tid til å se til mine behov, og sa det nok ville være bedre best om jeg kom over nyttår da undervisningen startet opp igjen som 'normalt'. Selv argumenterte jeg for at det var nettopp dette arbeidet med å produsere  kontinuiteten i skolen og dets tilknytting til læreplan(leggings)arbeidet jeg kom dit for. Hvordan kunne en forstå den interne friksjonen som var tydeliggjort i dette arbeidet med å gi 'underveisvurderinger' rett før semesterslutt? Slik som ble vist i forrige kapittel var dette en friksjon tilknyttet de forskjellige temporalitetene som kunne assosieres med skolens tradisjonelle nasjonalistiske-teologiske røtter og et fremvoksende globalt rom assosiert med det digitale.

I dette kapitellet forteller jeg om hvordan 'realiteten(e)' jeg møtte på Mellomstad ungdomsskole kunne forstås ut ifra arbeidet med å etablere rutiner for å overkomme denne friksjonen. Jeg begynner med å problematisere måten skolen er naturliggjort i dens tilknytting til verden rundt og hvordan mobile teknologier endrer klasserommet ved å overkomme skillet mellom læring i skolen og læring 'ute i verden'. Etter dette beskriver jeg hvordan de usynlige grensene assosiert med de virtuelle rommene i skolen er med på å forsterke koordinasjonen av tjeneste på skolen. Til sist beskriver jeg måten lærernes handlingsrom var konfigurert.
