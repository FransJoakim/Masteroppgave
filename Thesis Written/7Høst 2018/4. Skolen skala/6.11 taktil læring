I den offentlige debatten var spørsmålet hvilken effekter slike verktøy hadde på læringen. Effekten av å skrive på tastatur fremfor å skrive for hånd hadde blant annet skapt stor offentlig bevisthet rundt ’taktil læring’. Jeg husker at det hang en nyhetsartikkel om nettopp dette i skolen der jeg jobbet under streiken i 2014. En tidligere lærerkolega pekte til denne i forbindelse med en diskusjon om mer-arbeid blant lærerne. At assosiasjonen til den pågående streiken var noe uklar og/eller uartikulert var noe som vekket min oppmerksomhet og et spørsmål jeg forsøkte å forstå fremfor å skynte meg å svare på.
