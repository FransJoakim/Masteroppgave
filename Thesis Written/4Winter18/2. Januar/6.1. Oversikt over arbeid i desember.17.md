
Desember startet med etterarbeidet etter UNINETT-konferansen i Trondheim. Jeg avsluttet arbeidet jeg hadde gjort i 'Autumn' mappen og fikk en hvis oversikt over progresjonen i høst. Dette kunne likevel blitt gjort på en mer systematisk måte, slik som jeg gjør nå. Dette vil kunne gjøres i det jeg begynner å arbeide med introduksjonen på oppgaven. Da vil jeg kunne prøve å finne ut av hvordan å arbeide meg raskest mulig igjennom alt jeg som har vært skrevet, lest og samlet opp i løpet av det siste 1 1/2 årene. 

Jeg begynte desember med å prøve å samle sammen mitt empiriske materiale. 

*4.12.17*
Her starter det med et notat der jeg kommenterer på forholdet mellom de forskjellige departementene involvert i arbeidet med IKT i utdanningen og (deres) relevante strategiske dokumenter: Nærings og Fiskeridepartmentet (meld.st.27), Kommunal og Moderniseringsdepartmentet (Nasjonal strategi for sky-tjenester), og ikke minst Kunnskapsdepartmentetet (Digitaliseringsstrategi for Grunnopplæring 2017-2021).
Notatene inneholder ikke veldlig mye. Bare en kommentar der jeg sier at:

 "Kommunal og moderniseringsdepartementet har kommet med en nasjonal strategi for bruk av skytjenester. Denne formen for utredning av strategiske problemstillinger og løsninger er av begrenset betydning. I alle fall har jeg ikke sett eller hørt mye om dette styringsfeltet. Det ville vært logisk å høre om dette når jeg studerte prosessene rundt implementeringen av nye økosystemer og/eller data-behandlingsavtaler. Istedenfor så opplever jeg at dette behandles av IT-avdelinger med mer spesiallisert kompetanse og som behandler de nationale interessene annerledes. Denne ontologien opplever jeg som en gjeldene form for økonomisering når jeg ser Microsoft beskrive størrelsene på sin infrastruktur."

Jeg påpeker bare at skolen er en beskyttet og avkuttet sfære. Rapporten er jo rettet mot kommuner og næringsliv, og vi ser hvordan kommunens arbeid formes (samskapes) med IKT-avdelingen som en selvstendig organisasjon; de gjør et selvstendig moralsk arbeid. En markedsteknologi settes i spill. 

Dette 'mønsteret' ser jeg også gjentar seg på det nasjonale nivået - slik kommer jeg til å snakke om det regionale-nasjonale grensearbeidet. Kunnskapsdepartementet har også dette forholdet til UNINETT, der UNINETT samtidig representerer det private og det offentlige (hybrid-community). Dette viser at kunnskapsdepartementet *representerer* en gruppe funksjonærer (lærerene) som er knyttet til utdanningssystemet. Som et system er dette knyttet sammen i et sentrum-periferi, der hvor universitetene er sentrum. Dette former bakteppe for en veldig interessant historie om utdanning som noe som vokser ut av forholdet med boka. Dette handler selvfølgelig om nettverk og regulering igjennom standardisering innen pedagogsik ekspertise.  

I dette notatet har jeg også skrevet en refleksjon med tittelen 'fag-koder'. Dette handler om artikklen om legitime normer innen fagene og adapsjonen av teknologi og om det empiriske materialet jeg prøvde å forestille meg at jeg hadde ifra klasseroms-etnografien selv. Jeg har altså også brukt en del tid på å gå tilbake til notatbøkene mine, for i løpet av perioden har jeg også samlet en mer sammenhengende teori. Dette resulterte i en tydeliggjøring av hvordan jeg tenker at kapitellene vil bygge opp rundt en progresiv holdning til forskningsspørsmålet og arbeidet med å samle inn og beskrive empirien. Jeg skal altså prøve å følge progresjonen i studiet mitt. 

I del 1 prøvde jeg å studere infrastrukturen i skolen igjennom en sammenligning mellom realiteten i den tekniske literaturen om 'utdanningsskyen' (kritisert for å være begrenset til en beskrivelse av 'best-practice') og realiteten i en skole med manglende infrastruktur. I del 2 er jeg mer kritisk til det som organisasjonen har til felles, og som binder det 'lokale nettverket' sammen til noe konkret. 
I del 3 prøver jeg å beskrive hvordan produksjonen av virituelle standarder gjør at man igjennom virituelle maskiner skaper lokale nettverk om igjen 'hver gang'. Dette er en form for hukommelsesarbeid som er viktig når man studerer ekspertise-kulturer ut ifra deres relasjoner med informasjons-infrastruktur. Dette er knyttet til forskjellige aktiviteter og aktivitetskategorier; forskjellige nettverk. 




*7.12.17*
Nå er jeg ganske flink til å gjengi det som skjedde i desember merker jeg. For den 7. så har jeg da kommet til en konkret oppbygging av spørmål/empiri knyttet til hvordan å forstå skyen som forskningsobjekt. Dette er en lang tekst jeg nok ikke kan lime inn her om jeg ønsker at dette skal virke oversiktlig. Overskriften er likevel: 'How are boundaries constructed in the cloud?' Denne overskriften satt jeg på i etterkant av 7.12 (jeg skriver gjerne på disse 'dagbok-dokumentene' i mer enn en dag. They take on a life off their own). Dette tema hadde utviklet seg noe siden da jeg startet på dokumentet, da jeg hadde vært mer opptatt av spørsmålen om hvordan å studere 'learning management systems' (LMS) og deres inngrep (intervention) i delingssystemene i skolen. Dette gjorde jeg i et forsøk på å forstå sammenhengen mellom hvorfor jeg nettopp hadde vært på konferansen i Trondheim og det tidligste arbeidet jeg gjorde med denne masteroppgaven (i et innovasjons-essay) høsten 2015. LMSen hadde vært kjærnen i oppgaven min siden starten, men det var ikke lett å studere dette som 'en' ting. Jeg kom i arbeidet mitt frem til at jeg måtte prøve å gjøre det STS grepet det er å forstå dette som en teknology-multiple. Dette fordi hver enkelt har en LMS, og ikke alle en. Dette er en måte å gjøre individualisering på.

Sky-teknologien derimot er en gruppe systemer, der hvor en begynner med å stille spørsmål til grensene mellom disse. Å studere sky-teknologiene er en måte å definere en LMS ut ifra dens romlige grenser (ikke i det abstrakte). 


I den orginale oppgaven stilte jeg spørsmål rundt hvordan LMSen som objekt er konstuert i samproduksjon med en sektor med et politisk-økonomisk mandat som markedsteknologi innen utdanning. 
'IKT i utdanningen' ble standardisert og man kunne assosiere til dette som et form for objekt. Selv om jeg i innovasjonsoppgaven stilte spørsmål til hvordan leverandørene av LMS (learning service providors) endret innovasjonen innen skolenorge så har jeg i etterkant tenkt på dette som måten som skolen medierer computeren som noe svært forenklet; som en PC, med en internet-tilgang. I siste del av oppgaven min ønsker jeg nå å vise hvordan dette skaper forutsettninger for å se skolen (kontoret) som noe som arbeider med å skape et skille mellom skole-materiale (produksjonsmateriale) og gjenngivelsen av dette materialet i form av 'kunnskap'.

Når jeg leser det jeg har skrevet i denne teksten så ser jeg med en gang utfordringen ved å skrive om kontekstene som noe som innhar tekniske nettverk; overkomme skillet mellom menneskene som arbeider visse betydninger 'inn' i (overvåknings)teknologiene og tingene som definerer menneskene. Spørsmålene jeg hentet ut ifra den tekniske literaturen om skyteknologi som jeg leste sensommeren 2016 handler om hvordan å forstå ansvarsfordling blant de forskjellige service-leverandørene i skyen, og jeg har videre stilt spørsmål til hvilken rolle Microsoft spilte i ko-ordineringen av slik en ansvarsfordeling. 




