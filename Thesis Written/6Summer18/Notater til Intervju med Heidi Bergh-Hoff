
Tok jeg feil når jeg sa at 'innhold' avkuttes fra computeren i den infrastrukturen som nå bygges? Er det heller omvendt? Når jeg leser det Heidi sa om måten en LMS fungerer på så bruker hun beskrivelsen 'dyp' til å forklare hvordan en LMS har potensiale til å integrere en rekke ressurser iforhold til konfigurasjoner av personlige, kurs og temaspesifik data. Dette er likevel ikke noe jeg gjennkjenner fra skolen. På den annen side er det slik itslearning fremstilte seg selv på sine nettsider da jeg undersøkte dette for noen år tilbake. Om denne forestillingen hadde betydning da så kan det sies at innhold (dens mening) ble forstått som forhåndsdefinert, stabilt og avkuttet fra situasjonen i klasserommet - altså en form for distanselæring i klasserommet (i motsettning til klasseromslæring på avstand). Men dette kan sies a ha endret seg med miljøet hvor innholdet koordineres. Med bruken av Sharepoint som samhandlings-infrastruktur og arbeidsflate har man gått vekk fra denne forestillingen knyttet til LMS. 

Det man ikke greide å forestille seg var at det som hadde vært en konseptuell (nesten sosial-deterministisk) fremstilling av læring skulle gjøres materielt. Det at man finner innhold uavhengig av de planer som er lagt på forhånd gjorde at man ikke lenger verdisatte PCen som en form for leveranse av innhold, men begynte å verdisette den som en form for innhold i seg selv. Innholdet måtte leses ut fra konteksten som det ble funnet i. Dette var pga av at denne nye måten å mediere meninger på gjorde at kroppene som søkte innholdet (der og da) endret relasjonen til materiallet. Forestillingen om at (grenseobjektet) det 'personlige' digitale miljøet medierte denne endringen viste seg i feilen som ble gjort da Enable forsøkte å standardisere Sokrates. Istedenfor at det var lærerne som skulle knytte læremålene til timene og koordinere dette med organisasjonens PaaS så var det SaaS som var aktøren. 

Ved å ta denne forskjellen seriøst og studere hvordan disse materialitetene sam-eksisterer og ko-modifiseres så ser jeg at ko-relasjonene er mer enn tilfeldige. Utviklingen over et relativt kort tidsspenn har ført til 'tangible' endringer. Det er flere som forstår dette på et konseptuelt nivå, og dette er betydningsfult skal jeg tro på grenseobjekt-teorien til Star.

Når jeg har skulle observere hvordan dette konseptualiseres i Microsoft så har jeg måttet først sette meg inn i identifikasjonsmekanismene i feide og dens historie. Derfra lærte jeg om konteinerisering. Det tok lang tid før jeg kom på spor av Microsoft sin egen strategi i forhold til denne utviklingen fordi Microsoft hadde gjort et effektivt grensearbeid der deres programvare ble 'framed' som miljøet der applikasjoner og KI ble bygget. Gjennom bloggposter om (grense)arbeidet med å skape åpne konteiner infrastrukturer fant jeg andre blogger om fremtiden til Windows 10 og hvordan kontainere vil transformere dette OS i de kommende (to) årene. Her var det igjen en industripresentasjon fra visepresidenten for 'Endpoint detection and respons' som hadde beskrevet kontainerene som edelgassene i Windows. Dette er en referanse til atom-ontologien og jobb-objekt-basert computing ("Jobs++") i IoT. Assosiasjonene med industrialiseringen av fabriker er ikke tilfeldig, da dette er infrastruktur i det som vil kunne beskrives som de industrielle internettene. Denne naturvitenskapelige assosiasjonen må bli tatt seriøst, og dens allianse-bygging innenfor det nye post-humane parradigmet. 

 

**Der hvor jeg ser at Ross mfl. virker counter-intuitive er deres beskrivelse av dette som en organisatorisk prosess. Det virker som at skyifiseringen (spesielt API) knytter organisasjoner sammen på måter som visker ut grensene mellom bedrifter. Det Heidi påpeker er at offentlig sektor egentlig kan beskrives som en organisasjon, til tross for at dette kan virke absurd som en størrelse**

Dette er relevant når jeg skal beskrive Feide sin rolle i virksomhetsarkitekturen som strekker seg på tvers av utdanningssystemet (og den nasjonale forvaltningsarkitekturen). Jeg har tidligere forsøkt å beskrive maktkampen mellom Unit og UDIR. Dette var ikke særlig lett, men det kom tilenhvis grad inn i fokus da jeg skrev om måten OAuth gjorde at man ikke lenger kunne helt beskrive grensene mellom organisasjonene. For å beskrive overgangen til en ny fase i informasjonsinfrastrukturens evolusjon så må jeg derfor finne igjen beskrivelsene fra den gang jeg satt meg inn i Feide. På den annen side så er det også svært viktig for Uninett (Heidi og annen presentasjon) å påpeke at deres kontainer infrastrukturer, sånn som dataporten, er tjeneste-styrt. Det er denne abstraksjonen som gjør deres tjenester til 'nøytral' infrastruktur. 
